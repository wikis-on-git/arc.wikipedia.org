ܐܠܩܘܫ ܚܕܐ ܡܕܝܢܬܐ ܠܐ ܝܠܗܿ ܪܒܬܐ ܐܝܟܼ ܡܕܝܢܬܐ ܐܚܪܢܐ ، ܐܠܐ ܗܿܝ ܝܠܗܿ ܚܕܐ ܡܕܝܢܬܐ ܥܡܘܩܬܐ ܒܬܫܥܝܬܐ ܘܡܟܬܒܙܒܼܢܐ ܘܪܒܐ ܥܬܝܩܬܐ ܝܠܗܿ . ܐܠܩܘܫ ܢܦܝܠܬܐ ܝܠܗܿ ܥܠ ܐܫܬܐ ܕܜܘܪܐ ܕܦܝܫܐ ܝܠܗ ܩܪܝܐ ܒܫܡܗܿ ـ ܜܘܪܐ ܕܐܠܩܘܫ ـ . ܐܗܐ ܡܕܝܢܬܐ ܙܥܘܪܬܐ ܪܚܩܐ ܝܠܗܿ ܡܢ ܡܕܝܢ̄ܬܐ ܕܡܘܨܠ 45 ܟܝܠܘܡܝܬܪܐ ، ܠܓܪܒܝܐ ܕܢܝܢܘܐ ܢܦܝܠܬܐ ܝܠܗܿ ..ܘܡܫܘܠܜܢܬܐ ܝܠܗܿ ܥܠ ܚܕ ܫܠܘܐ ܫܡܝܢܐ ܕܙܪܘܥܬܐ ،

ܗܕܟܼܐ ܒܣܬܘܐ ܦܝܫܝ ܙܪܝܥܐ ܚܜܐ ܘܣܥܪܐ ܘܜܠܦܚܐ ܘܫܪܟܐ ܕܡܢܕܝܢܐ ܐܚܪܢܐ ܘܒܩܝܜܐ ܠܝܬ ܒܜܝܚܐ ܒܘܫ ܒܣܝܡܐ ܡܢ ܒܜܝܚܐ ܕܐܠܩܘܫ .

ܒܪ̄ܬܩܠܐ ܕܐܠܩܘܫ ܐܝܬܠܗܿ ܚܕܐ ܪܓܼܫܬܐ ܕܝܠܢܝܬܐ ܒܠܒܐ ܕܟܠ ܚܕ ܟܠܕܝܐ ܐܬܘܪܝܐ ܣܘܪܝܝܐ ، ܐܦܢ ܕܠܐܝܠܗܿ ܦܝܫܬܐ  ܡܘܕܟܼܪܬܐ ܒܟܬܒܼܐ ܘܦܘܪ̈ܣܐ ܐܝܟܼ ܕܦܝܫ̈ܐ ܝܢܐ ܡܘܕܟܼܪܐ ܥܠ ܡܕܝܢܬܐ ܐܚܪܢܐ ܕܠܝܬܠܝܗܝ ܫܘܦܐ ܡܐܝܟܼ ܕܐܠܩܘܫ ..

ܥܡܪܢܐ ܕܐܠܩܘܫ ܐܬܘܪܝܐ ܟܠܕܝܐ ܝܢܐ ܘܠܫܢܝܗܝ ܣܘܪܬ ܝܠܗ ..

ܒܚܨܐ ܕܐܠܩܘܫ ܝܠܗ ܜܘܪܐ ܕܐܠܩܘܫ، ܘܒܩܕܡܝܘܬܗܿ ܝܠܗ ܫܠܘܐ ܓܘܪܐ ܕܐܠܩܘܫ .

ܐܝܬ ܒܗܿ ܢܒܥ̈ܐ ܘܫܩܝ̈ܬܐ ܕܡܝ̈ܐ ܩܐ ܫܬܝܬܐ ܘܡܫܬܝܬܐ ܕܓܢ̈ܐ ܘܚܩܠ̈ܐ ܕܙܪܘܥܬܐ ..

ܫܡܐ ܕܐܠܩܘܫ ܠܝܬ ܚܕ̄ ܡܢܕܝ ܚܬܝܬܐ ܕܡܫܪܪܗ ، ܟܕ ܐܝܬ ܡܠܦܢ̈ܐ ܒܐ̄ܡܪܐ ܝܢܐ ܕܐܠܩܘܫ ܝܠܗܿ ܡܢ ܙܒܼܢܐ ܕܢܒܼܝܐ ܢܐܚܘܡ ܘܝܠܗܿ ܡܢ ܙܒܼܢܐ ܕܐܫܘܪ̈ܝܐ ؛ ܘܣܘܟܠܐ ܕܫܡܐ ܝܠܗ ܐܝܠ ܩܘܫ ܐܘ ܝܠܗܿ ܡܢ ܫܪܫܐ ܦܠܣܜܝܢܝܐ .

ܒܐܠܩܘܫ ܐܝܬ ܥܩܒܼ̈ܐ ܘܥܬܩ̈ܐ ܒܚܙܘܚܠܝܗܝ ܒܫܡܢ̈ܐ ܕܡܬܘ̈ܬܗܿ ܘܦܢܝ̈ܬܗܿ ، ܐܦ ܒܡܢܕܝ ܕܐ̄ܡܝܪ̈ܐ ܝܢܐ ܐ̄ܢܫ̈ܐ ܡܢ ܫܪܒܬܐ ܠܫܪܒܬܐ ، ܐܗܐ ܡܕܝܢ̄ܬܐ ܙܥܘܪܬܐ ܒܟܝܢܗܿ ܐܠܐ ܪܒܬܐ ܒܣܘܥܪ̈ܢܗܿ ܘܥܡܠܗ̈..

ܐܠܩܘܫ ܐܗܐ ܘܪܕܐ ܦܩܝܚܐ ܒܓܘ ܦܢܝܬܐ ܘܟܘܟܼܒܼܐ ܒܨܡܚܐ ܓܘ ܫܡܝܐ ، ܗܘܝܬܐ ܝܠܗܿ ܒܝܬ ܓܘܣܐ ܩܐ ܥܪ̈ܘܩܐ ܡܢ ܜܠܘܡܝܐ ܘܐܦ ܗܘܝܬܐ ܝܠܗܿ ܢܝܫܐ ܕܜܠܘܡ̈ܐ ܘܕܜܠܘܡܝ̈ܐ 

ܐܠܐ ܒܓܢ̄ܒܪܘܬܐ ܕܒܢܝ̈ ܡܬܐ ܦܝܫ̈ܐ ܝܢܐ ܒܥܠܕܒܼܒܼ̈ܐ ܡܘܟܠܝ̈ܐ  ܘܡܘܕܥܪܗ.

          ܥܡܪ̈ܢܐ ܕܐܠܩܘܫ ܐܨܠܝ̈ܐ ܫܒܼܝܩܗܿ ܝܢܐ ، ܐܠܐ ܐܬܝ̈ܐ ܝܢܐ ܚܕܬ̈ܐ ܒܕܘܟܬܝܗܝ .. ܐܠܩܘܫܝ̈ܐ ܝܗܘܐ ܣܓܼܕܢ̈ܐ ܕܦܬܟܼܪ̈ܐ ܘܐܦ ܐܝܬ ܗܘܐ ܒܗܿ ܝܗܘܕܝ̈ܐ ܡܢ ܫܒܝ̈ܐ ܕܐܬܘܪ̈ܝܐ ܘܒܒܼܠܝ̈ܐ .ܐܠܐ ܡܫܝܚܝܘܬܐ ܥܒܼܪܗܿ ܠܐܠܩܘܫ ܒܕܪ̈ܐ ܩܕ̄ܡܝ̈ܐ. ܘܡܢ ܒܬ̄ܪ ܦܘܠܓܼ̈ܐ ܬܘܕܝܬܢܝ̈ܐ ܐܠܩܘܫ ܡܗܘܝܡܢܗܿ ܒܬܘܕܝܬܐ ܕܬܪܝ ܟܝܢ̈ܐ ܘܦܫܠܗܿ ܥܠ ܕܐܗܐ ܬܘܕܝܬܐ ܗܐ ܠܡܢ ܩܕ̄ܡ ܕܪܐ ܕ16 ܐܝܟܐ ܕܡܫܘܚܠܦܠܗܿ ܠܩܬܘܠܝܩܘܬܐ ܘܪܒܐ ܦܜܪ̈ܝܪܟܐ ܦܠܜܠܘܢ ܡܢܗܿ ܘܐܦܣܩܘܦ̈ܐ ܘܟܗܢ̈ܐ ܕܡܫܘܡܫܠܘܢ ܠܥܕܬܐ ܡܫܝܚܝܬܐ .ܐܠܩܘܫ ܝܕܥܬܐ ܝܠܗܿ ܒܥܕܬܬ̈ܗܿ ܘܕܝܪ̈ܗܿ ܥܬܝܩ̈ܬܐ . ܗܕܟܼܐ ܕܝܪܐ ܕܪܒܢ ܗܘܪܡܙܕ ܪܒܐ ܥܬܝܩܐ ܝܠܗ ، ܘܙܒܼܢܐ ܚܬܝܬܐ ܕܒܢܝܬܗ ܠܐ ܝܠܗ ܝܕܝܥܐ ܐܠܐ ܦܝܫܬܐ ܝܠܗܿ ܚܫܝܒܼܬܐ ܕܕܝܪܐ ܦܝܫܐ ܝܠܗ ܒܢܝܐ ܒܕܪܐ ܕ6 ܐܘ ܫܒܼܥܐ ܠܡܪܢ ܘܝܠܗ ܒܢܝܐ ܒܠܒܐ ܕܜܘܪܐ ܕܐܠܩܘܫ .ܘܒܚܝܪܐ ܝܠܗ 

              ܒܣܡܠܐ ܠܕܝܪܐ ܐ̄ܚܪ̄ܢܐ ܪܒܐ ܘܥܬܝܩܐ ܕܡܪܬܝ ܡܪܝܡ . ܐܢ̈ܐ ܕܝܪ̈ܐ ܘܥܘܡܪ̈ܢܐ ܕܩܕܝܫ̈ܐ ܘܜܘܒܼܢ̈ܐ ، ܕܡܪܝ ܡܐܪܝ ܘܡܪܝ ܓܝܘܪܓܝܣ ܘܡܪܝ ܩܪܕܐܓܼ ، ܡܪܝ ܙܕܝܩܐ ܘܡܪܬܝ ܫܡܘܢܝ ܘܫܪܟܐ ..

          ܡܟܬܒܙܒܼܢܐ ܚܕܬܐ ܕܐܠܩܘܫ ܡܠܝܐ ܝܠܗ ܡܢ ܓܒܼܪ̈ܘܬܐ ܘܡܢ ܐ̄ܢܫ̈ܐ ܓܢ̄ܒܪ̈ܐ ܕܐܝܬ ܗܘܘܠܘܢ ܡܥܒܕܢܘܬܐ ܥܠ ܐܓܼܘܢܐ ܘܡܟܬܒܙܒܼܢܐ ܕܥܪܐܩ .

           ܡܢ ܐܠܩܘܫ ܦܠܜܠܘܢ ܦܘܠܝܜܝܩܝ̈ܐ ܡܫܡܗ̈ܐ ، ܐܡܢ̈ܐ ܘܡܘܪ̈ܕܢ̈ܐ ܕܡܘܩܪܒܼܠܝܗܝ ܬܫܡܫܬܐ ܪܒܬܐ ܩܐ ܡܪܕܘܬܐ ܘܣܦܪܝܘܬܐ ܘܐܡܢܐ ܐܬܘܪܝܐ ܟܠܕܝܐ ܣܘܪܝܝܐ ...

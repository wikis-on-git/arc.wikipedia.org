'''[[Image:Iraqvillagealqosh.jpg|thumb|250px|ܐܠܩܘܫ]]

'''ܐܠܩܘܫ''' ܗܝ ܡܕܝܢ݇ܬܐ ܠܐ ܝܠܗܿ ܪܒܬܐ ܐܝܟ ܡܕܝܢ݇ܬܐ ܐܚܪܢܐ، ܐܠܐ ܗܿܝ ܝܠܗܿ ܚܕܐ ܡܕܝܢ݇ܬܐ ܥܡܘܩܬܐ ܒܬܫܥܝܬܐ ܘܡܟܬܒܙܒܢܐ ܘܪܒܐ ܥܬܝܩܬܐ ܝܠܗܿ܂ ܐܠܩܘܫ ܢܦܝܠܬܐ ܝܠܗܿ ܥܠ ܐܫܬܐ ܕܛܘܪܐ ܕܦܝܫܐ ܝܠܗ ܩܪܝܐ ܒܫܡܗܿ ـ ܛܘܪܐ ܕܐܠܩܘܫ ـ܂ ܐܗܐ ܡܕܝܢ݇ܬܐ ܙܥܘܪܬܐ ܪܚܩܐ ܝܠܗܿ ܡܢ ܡܕܝܢ̄ܬܐ ܕܡܘܨܠ 45 ܟܝܠܘܡܝܬܪܐ، ܠܓܪܒܝܐ ܕܢܝܢܘܐ ܢܦܝܠܬܐ ܝܠܗܿ ܘܡܫܘܠܛܢܬܐ ܝܠܗܿ ܥܠ ܚܕ ܫܠܘܐ ܫܡܝܢܐ ܕܙܪܘܥܬܐ، ܗܕܟܐ ܒܣܬܘܐ ܦܝܫܝ ܙܪܝܥܐ ܚܛܐ ܘܣܥܪܐ ܘܛܠܦܚܐ ܘܫܪܟܐ ܕܡܢܕܝܢܐ ܐܚܪܢܐ ܘܒܩܝܛܐ ܠܝܬ ܒܛܝܚܐ ܒܘܫ ܒܣܝܡܐ ܡܢ ܒܛܝܚܐ ܕܐܠܩܘܫ܀

ܒܪܬܩܠܐ ܕܐܠܩܘܫ ܐܝܬܠܗܿ ܚܕܐ ܪܓܫܬܐ ܕܝܠܢܝܬܐ ܒܠܒܐ ܕܟܠ ܚܕ ܟܠܕܝܐ ܐܬܘܪܝܐ ܣܘܪܝܝܐ، ܐܦܢ ܕܠܐܝܠܗܿ ܦܝܫܬܐ  ܡܘܕܟܪܬܐ ܒܟܬܒܐ ܘܦܘܪܣܐ ܐܝܟ ܕܦܝܫ̈ܐ ܝܢܐ ܡܘܕܟܪܐ ܥܠ ܡܕܝܢ݇ܬܐ ܐܚܪܢܐ ܕܠܝܬܠܝܗܝ ܫܘܦܐ ܡܐܝܟܼ ܕܐܠܩܘܫ܂ ܥܡܪܢܐ ܕܐܠܩܘܫ ܐܬܘܪܝܐ ܟܠܕܝܐ ܝܢܐ ܘܠܫܢܝܗܝ ܣܘܪܬ ܝܠܗ܂ ܒܚܨܐ ܕܐܠܩܘܫ ܝܠܗ ܛܘܪܐ ܕܐܠܩܘܫ، ܘܒܩܕܡܝܘܬܗܿ ܝܠܗ ܫܠܘܐ ܓܘܪܐ ܕܐܠܩܘܫ܂ ܐܝܬ ܒܗܿ ܢܒܥܐ ܘܫܩܝܬܐ ܕܡܝܐ ܩܐ ܫܬܝܬܐ ܘܡܫܬܝܬܐ ܕܓܢܐ ܘܚܩܠܐ ܕܙܪܘܥܬܐ܀

ܫܡܐ ܕܐܠܩܘܫ ܠܝܬ ܚܕ ܡܢܕܝ ܚܬܝܬܐ ܕܡܫܪܪܗ، ܟܕ ܐܝܬ ܡܠܦܢܐ ܒܐܡܪܐ ܝܢܐ ܕܐܠܩܘܫ ܝܠܗܿ ܡܢ ܙܒܢܐ ܕܢܒܝܐ ܢܐܚܘܡ ܘܝܠܗܿ ܡܢ ܙܒܢܐ ܕܐܫܘܪܝܐ؛ ܘܣܘܟܠܐ ܕܫܡܐ ܝܠܗ ܐܝܠ ܩܘܫ ܐܘ ܝܠܗܿ ܡܢ ܫܪܫܐ ܦܠܣܛܝܢܝܐ܂ ܒܐܠܩܘܫ ܐܝܬ ܥܩܒܐ ܘܥܬܩܐ ܒܚܙܘܚܠܝܗܝ ܒܫܡܢܐ ܕܡܬܘܬܗܿ ܘܦܢܝܬܗܿ، ܐܦ ܒܡܢܕܝ ܕܐܡܝܪܐ ܝܢܐ ܐܢܫܐ ܡܢ ܫܪܒܬܐ ܠܫܪܒܬܐ، ܐܗܐ ܡܕܝܢ݇ܬܐ ܙܥܘܪܬܐ ܒܟܝܢܗܿ ܐܠܐ ܪܒܬܐ ܒܣܘܥܪܢܗܿ ܘܥܡܠܗ܀

ܐܠܩܘܫ ܐܗܐ ܘܪܕܐ ܦܩܝܚܐ ܒܓܘ ܦܢܝܬܐ ܘܟܘܟܒܐ ܒܨܡܚܐ ܓܘ ܫܡܝܐ، ܗܘܝܬܐ ܝܠܗܿ ܒܝܬ ܓܘܣܐ ܩܐ ܥܪܘܩܐ ܡܢ ܛܠܘܡܝܐ ܘܐܦ ܗܘܝܬܐ ܝܠܗܿ ܢܝܫܐ ܕܛܠܘܡܐ ܘܕܛܠܘܡܝܐ ܐܠܐ ܒܓܢܒܪܘܬܐ ܕܒܢܝ ܡܬܐ ܦܝܫܐ ܝܢܐ ܒܥܠܕܒܒܐ ܡܘܟܠܝܐ ܘܡܘܕܥܪܗ܂ ܥܡܪܢܐ ܕܐܠܩܘܫ ܐܨܠܝܐ ܫܒܝܩܗܿ ܝܢܐ، ܐܠܐ ܐܬܝܐ ܝܢܐ ܚܕܬܐ ܒܕܘܟܬܝܗܝ܀ 

ܐܠܩܘܫܝܐ ܝܗܘܐ ܣܓܕܢܐ ܕܦܬܟܪܐ ܘܐܦ ܐܝܬ ܗܘܐ ܒܗܿ ܝܗܘܕܝܐ ܡܢ ܫܒܝܐ ܕܐܬܘܪܝܐ ܘܒܒܠܝܐ܂ ܐܠܐ ܡܫܝܚܝܘܬܐ ܥܒܪܗܿ ܠܐܠܩܘܫ ܒܕܪܐ ܩܕܡܝܐ܂ ܘܡܢ ܒܬܪ ܦܘܠܓܐ ܬܘܕܝܬܢܝܐ ܐܠܩܘܫ ܡܗܘܝܡܢܗܿ ܒܬܘܕܝܬܐ ܕܬܪܝ ܟܝܢܐ ܘܦܫܠܗܿ ܥܠ ܕܐܗܐ ܬܘܕܝܬܐ ܗܐ ܠܡܢ ܩܕܡ ܕܪܐ ܕ16 ܐܝܟܐ ܕܡܫܘܚܠܦܠܗܿ ܠܩܬܘܠܝܩܘܬܐ ܘܪܒܐ ܦܛܪܝܪܟܐ ܦܠܛܠܘܢ ܡܢܗܿ ܘܐܦܣܩܘܦܐ ܘܟܗܢܐ ܕܡܫܘܡܫܠܘܢ ܠܥܕܬܐ ܡܫܝܚܝܬܐ܂ ܐܠܩܘܫ ܝܕܥܬܐ ܝܠܗܿ ܒܥܕܬܬܗܿ ܘܕܝܪܗܿ ܥܬܝܩܬܐ܂ ܗܕܟܐ ܕܝܪܐ ܕܪܒܢ ܗܘܪܡܙܕ ܪܒܐ ܥܬܝܩܐ ܝܠܗ، ܘܙܒܢܐ ܚܬܝܬܐ ܕܒܢܝܬܗ ܠܐ ܝܠܗ ܝܕܝܥܐ ܐܠܐ ܦܝܫܬܐ ܝܠܗܿ ܚܫܝܒܬܐ ܕܕܝܪܐ ܦܝܫܐ ܝܠܗ ܒܢܝܐ ܒܕܪܐ ܕ6 ܐܘ ܫܒܥܐ ܠܡܪܢ ܘܝܠܗ ܒܢܝܐ ܒܠܒܐ ܕܛܘܪܐ ܕܐܠܩܘܫ܂ ܘܒܚܝܪܐ ܝܠܗ ܒܣܡܠܐ ܠܕܝܪܐ ܐܚܪܢܐ ܪܒܐ ܘܥܬܝܩܐ ܕܡܪܬܝ ܡܪܝܡ܂ ܐܢܐ ܕܝܪܐ ܘܥܘܡܪܢܐ ܕܩܕܝܫܐ ܘܛܘܒܢܐ، ܕܡܪܝ ܡܐܪܝ ܘܡܪܝ ܓܝܘܪܓܝܣ ܘܡܪܝ ܩܪܕܐܓ، ܡܪܝ ܙܕܝܩܐ ܘܡܪܬܝ ܫܡܘܢܝ ܘܫܪܟܐ܀

ܡܟܬܒܙܒܢܐ ܚܕܬܐ ܕܐܠܩܘܫ ܡܠܝܐ ܝܠܗ ܡܢ ܓܒܪܘܬܐ ܘܡܢ ܐܢܫܐ ܓܢܒܪܐ ܕܐܝܬ ܗܘܘܠܘܢ ܡܥܒܕܢܘܬܐ ܥܠ ܐܓܘܢܐ ܘܡܟܬܒܙܒܢܐ ܕ[[ܥܝܪܐܩ]]܂
ܡܢ ܐܠܩܘܫ ܦܠܛܠܘܢ ܦܘܠܝܛܝܩܝܐ ܡܫܡܗܐ، ܐܡܢܐ ܘܡܘܪܕܢܐ ܕܡܘܩܪܒܠܝܗܝ ܬܫܡܫܬܐ ܪܒܬܐ ܩܐ ܡܪܕܘܬܐ ܘܣܦܪܝܘܬܐ ܘܐܡܢܐ [[ܐܬܘܪܝܐ]] [[ܟܠܕܝܐ]] [[ܣܘܪܝܝܐ]]܀

[[category:ܟܪܣܛܝܢܘܬܐ]]
[[category:ܒܝܬ ܢܗܪܝܢ]]

[[ar:القوش]]
[[de:Alqosh]]
[[en:Alqosh]]
[[pl:Alkusz]]
[[sv:Alqosh]]
[[zh:亞勒辜須]]

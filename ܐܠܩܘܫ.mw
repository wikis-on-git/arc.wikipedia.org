'''[[ܠܦܦܐ:Iraqvillagealqosh.JPG|thumb|250px|ܐܠܩܘܫ]]


'''ܐܠܩܘܫ ''' ܗܵܝ ܡܕܝܢ݇ܬܐ ܠܐ ܝܠܗܿ ܪܒܬܐ ܐܝܟ(ܡܐܹܝܟ) ܡܕܝܢ݇ܬܐ ܐܚܪܢܐ، ܐܠܐ ܗܿܝ ܝܠܗܿ ܚܕܐ ܡܕܝܢ݇ܬܐ ܥܡܘܩܬܐ ܒܬܫܥܝܬܐ ܘܡܟܬܒ -ܙܒܢܐ ܘܟܒܝܪܐ ܥܬܝܩܬܐ ܝܠܗܿ܂ ܐܠܩܘܫ ܢܦܝܠܬܐ ܝܠܗܿ ܥܠ ܐܫܬܐ ܕܛܘܪܐ ܕܦܝܫܐ ܝܠܗ ܩܪܝܐ ܒܫܡܗܿ ـ ܛܘܪܐ ܕܐܠܩܘܫ ـ܂ ܐܕܝ ܡܕܝܢ݇ܬܐ ܙܥܘܪܬܐ ܪܚܩܐ ܝܠܗܿ ܡܢ ܡܕܝܢ̄ܬܐ ܕܡܘܨܠ 45 ܟܝܠܘܡܝܬܪܐ، ܠܓܪܒܝܐ ܕܢܝܢܘܐ(ܡܘܨܠ) ܢܦܝܠܬܐ ܝܠܗܿ ܘܡܫܘܠܛܢܬܐ ܝܠܗܿ ܥܠ ܚܕ ܫܠܘܐ ܫܡܝܢܐ ܕܙܪܘܥܬܐ، ܗܵܕܟܼ ܒܣܬܘܐ ܦܝܫܝ ܙܪܝܥܐ ܚܛܐ ܘܣܥܪܐ ܘܛܠܦܚܐ ܘܫܪܟܐ ܕܡܢܕܝܢܐ(ܐܣܦܩܢܐ) ܐܚܪܢܐ ܘܒܩܝܛܐ ܠܝܬ ܒܛܝܚܐ ܒܫ ܒܣܝܡܐ ܡܢ ܒܛܝܚܐ ܕܐܠܩܘܫ܀

ܒܪܬ-ܩܠܐ ܕܐܠܩܘܫ ܐܝܬܠܗܿ ܚܕܐ ܪܓܫܬܐ ܕܝܠܢܝܬܐ ܒܠܒܐ ܕܟܠ ܚܕ ܟܠܕܝܐ ، ܐܦܢ ܕܠܐܝܠܗܿ ܦܝܫܬܐ  ܡܘܕܟܪܬܐ ܒܟܬܒܐ ܘܦܘܪܣܐ ܐܝܟ ܕܦܝܫ̈ܐ ܝܢܐ ܡܘܕܟܪܐ ܥܠ ܡܕܝܢ݇ܬܐ ܐܚܪܢܐ ܕܠܝܬܠܝܗܝ ܫܘܦܐ ܡܐܝܟܼ ܕܐܠܩܘܫ܂ ܥܡܪܢܐ ܕܐܠܩܘܫ ܟܠܕܝܐ (ܝܠܗ̈ܝ) ܘܠܫܢܝܗܝ ܣܘܪܬ ܝܠܗ܂ ܒܚܪܨܐ ܕܐܠܩܘܫ ܝܠܗ ܛܘܪܐ ܕܐܠܩܘܫ، ܘܒܩܕܡܝܘܬܗܿ ܝܠܗ ܫܠܘܐ ܓܘܪܐ ܕܐܠܩܘܫ܂ ܐܝܬ ܒܓܘܚ ܢܒܥܐ ܘܫܩܝܬܐ ܕܡܝܐ ܬܐ ܫܬܝܬܐ ܘܡܫܬܝܬܐ ܕܓܢܐ ܘܚܩܠܐ ܕܙܪܘܥܬܐ܀

ܫܡܐ ܕܐܠܩܘܫ ܠܝܬ ܚܕ ܡܢܕܝ ܚܬܝܬܐ ܕܡܫܪܪܗ، ܟܘܕ ܐܝܬ ܡܠܦܢܐ ܒܐܡܪܐ ܝܢܐ ܕܐܠܩܘܫ ܝܠܗܿ ܡܢ ܙܒܢܐ ܕܢܒܝܐ ܢܵܚܘܡ ܘܝܠܗܿ ܡܢ ܙܒܢܐ ܕܐܫܘܪܝܐ؛ ܘܣܘܟܠܐ ܕܫܡܐ ܝܠܗ ܐܹܝܠ ܩܘܿܫ ܐܘ ܝܠܗܿ ܡܢ ܫܪܫܐ ܦܠܣܛܝܢܝܐ܂ ܒܐܠܩܘܫ ܐܝܬ ܥܩܒܐ ܘܥܬܩܐ ܒܚܙܘܚܠܝܗܝ ܒܫܡܢܐ ܕܡܬܘܬܗܿ ܘܦܢܝܬܗܿ، ܗܡ ܒܡܢܕܝ ܕܐܡܝܪܐ ܝܢܐ ܐܢܫܐ ܡܢ ܫܪܒܬܐ ܠܫܪܒܬܐ، ܗܝ ܡܕܝܢ݇ܬܐ ܙܥܘܪܬܐ ܒܟܝܢܗܿ ܐܠܐ ܪܒܬܐ ܒܣܘܥܪܢܗܿ ܘܥܡܠܗ܀

ܐܠܩܘܫ ܗܝ ܘܪܕܐ ܦܩܝܚܐ ܒܓܘ ܦܢܝܬܐ ܘܟܘܟܒܐ ܒܨܡܚܐ ܓܘ ܫܡܝܐ، ܗܘܝܬܐ ܝܠܗܿ ܒܝܬ ܓܘܣܐ ܬܐ ܥܪܘܩܐ ܡܢ ܛܠܘܡܝܐ ܘܗܡ ܗܘܝܬܐ ܝܠܗܿ ܢܝܫܐ ܕܛܠܘܡܐ ܘܕܛܠܘܡܝܐ ܐܠܐ ܒܓܢܒܪܘܬܐ ܕܒܢܝ ܡܬܐ ܦܝܫܐ ܝܢܐ ܒܥܠܕܒܒܐ ܡܘܟܠܝܐ ܘܡܘܕܥܪܗ܂ ܥܡܪܢܐ ܕܐܠܩܘܫ ܐܨܠܝܐ ܫܒܝܩܗܿ ܝܢܐ، ܐܠܐ ܐܬܝܐ ܝܢܐ ܚܕܬܐ ܒܕܘܟܬܝܗܝ܀ 

ܐܠܩܘܫܝܐ ܝܗܘܐ ܣܓܕܢܐ ܕܦܬܟܪܐ ܘܐܦ ܐܝܬ ܗܘܐ ܒܓܘܚܿ ܝܗܘܕܝܐ ܡܢ ܫܒܝܐ ܕܐܬܘܪܝܐ ܘܒܒܠܝܐ(ܟܠܕܝܐ)܂ ܐܠܐ ܡܫܝܚܝܘܬܐ ܥܒܪܗܿ ܠܐܠܩܘܫ ܒܕܪܐ ܩܕܡܝܐ܂ ܘܡܢ ܒܬܪ ܦܘܠܓܐ ܬܘܕܝܬܢܝܐ ܐܠܩܘܫ ܡܗܘܝܡܢܗܿ ܒܬܘܕܝܬܐ ܕܬܪܝ ܟܝܢܐ ܘܦܫܠܗܿ ܥܠ ܕܵܗܐ ܬܘܕܝܬܐ ܗܐ ܠܡܢ ܩܕܡ ܕܪܐ ܕ16 ܐܝܟܐ ܕܡܫܘܚܠܦܠܗܿ ܠܩܬܘܠܝܩܘܬܐ ܘܪܒܐ ܦܛܪܝܪܟܐ ܦܠܛܠܘܢ ܡܢܚܿ ܘܐܦܣܩܘܦܐ ܘܟܗܢܐ ܕܡܫܘܡܫܠܘܢ ܠܥܕܬܐ ܡܫܝܚܝܬܐ܂ ܐܠܩܘܫ ܝܕܥܬܐ ܝܠܗܿ ܒܥܕܬܬܗܿ ܘܕܝܪܗܿ ܥܬܝܩܬܐ܂ ܗܕܟ ܕܝܪܐ ܕܪܒܢ ܗܘܪܡܙܕ ܟܒܝܪܐ ܥܬܝܩܐ ܝܠܗ، ܘܙܒܢܐ ܚܬܝܬܐ ܕܒܢܝܬܗ ܠܐ ܝܠܗ ܝܕܝܥܐ ܐܠܐ ܦܝܫܬܐ ܝܠܗܿ ܚܫܝܒܬܐ ܕܕܝܪܐ ܦܝܫܐ ܝܠܗ ܒܢܝܐ ܒܕܪܐ ܕ6 ܐܘ ܫܒܥܐ ܠܡܪܢ ܘܝܠܗ ܒܢܝܐ ܒܠܒܐ ܕܛܘܪܐ ܕܐܠܩܘܫ܂ ܘܒܚܝܪܐ ܝܠܗ ܒܣܡܠܐ ܠܕܝܪܐ ܐܚܪܢܐ ܪܒܐ ܘܥܬܝܩܐ ܕܡܪܬܝ ܡܪܝܡ܂ ܐܢܐ ܕܝܪܐ ܘܥܘܡܪܢܐ ܕܩܕܝܫܐ ܘܛܘܒܢܐ، ܕܡܪܝ ܡܐܪܝ ܘܡܪܝ ܓܝܘܪܓܝܣ ܘܡܪܝ ܩܪܕܐܓ، ܡܪܝ ܙܕܝܩܐ ܘܡܪܬܝ ܫܡܘܢܝ ܘܫܪܟܐ܀

ܡܟܬܒ-ܙܒܢܐ ܚܕܬܐ ܕܐܠܩܘܫ ܡܠܝܐ ܝܠܗ ܡܢ ܓܒܪܘܬܐ ܘܡܢ ܐܢܫܐ ܓܢܒܪܐ ܕܐܝܬ ܗܘܠܘܢ ܡܥܒܕܢܘܬܐ ܥܠ ܐܓܘܢܐ ܘܡܟܬܒܙܒܢܐ ܕ[[ܥܝܪܐܩ]]܂
ܡܢ ܐܠܩܘܫ ܦܠܛܠܘܢ ܦܘܠܝܛܝܩܝܐ ܡܫܡܗܐ، ܐܡܢܐ ܘܡܘܪܕܢܐ ܕܡܘܩܪܒܠܝܗܝ ܬܫܡܫܬܐ ܪܒܬܐ ܬܐ ܡܪܕܘܬܐ ܘܣܦܪܝܘܬܐ ܘܐܡܢܐ [[ܐܬܘܪܝܐ]] [[ܟܠܕܝܐ]] [[ܣܘܪܝܝܐ]]܀
[[ܣܕܪܐ:ܒܝܬ ܢܗܪܝܢ]]
[[ܣܕܪܐ:ܩܘܪܝܐ ܕܥܝܪܐܩ]]

[[ar:ألقوش]]
[[de:Alqosh]]
[[en:Alqosh]]
[[fr:Alqosh]]
[[it:Alqosh]]
[[pl:Alkusz]]
[[ru:Алькаш]]
[[sv:Alqosh]]
[[zh:亞勒辜須]]

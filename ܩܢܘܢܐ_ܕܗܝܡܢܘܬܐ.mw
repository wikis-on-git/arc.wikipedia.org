'''ܩܢܘܢܐ ܕܗܝܡܢܘܬܐ'''
:ܡܗܝܡܢܝܢܢ ܒܚܕ ܐܠܗܐ.
:ܐܒܐ ܐܚܝܕ ܟܠ ܥܒܘܕܐ ܕܫܡܝܐ ܘܕܐܪܥܐ.
:ܘܕܟܠܗܝܢ ܐܝܠܝܢ ܕܡܬܚܙ̈ܝܢ ܘܕܠܐ ܡܬܚܙܝ̈ܢ
:ܘܒܚܕ ܡܪܝܐ ܝܫܘܥ ܡܫܝܚܐ.
:ܝܚܝܕܝܐ ܒܪܐ ܕܐܠܗܐ
:ܗܘ ܕܡܢ ܐܒܐ ܐܬܝܠܕ
:ܩܕܡ ܟܠܗܘܢ ܥܠܡ̈ܐ
:ܢܘܗܪܐ ܕܡܢ ܢܘܗܪܐ
:ܐܠܗܐ ܫܪܝܪܐ ܕܡܢ ܐܠܗܐ ܫܪܝܪܐ
:ܝܠܝܕܐ ܘܠܐ ܥܒܝܕܐ
:ܘܫܘܐ ܒܐܘܣܝܐ ܠܐܒܘܗܝ
:ܕܒܐܝܕܗ ܗܘܐ ܟܠ
:ܗܘ ܕܡܛܠܬܢ ܒܢܝ̈ܢܫܐ ܘܡܛܠ ܦܘܪܩܢܢ
:ܢܚܬ ܡܢ ܫܡܝܐ
:ܘܐܬܓܫܡ ܡܢ ܪܘܚܐ ܩܕܝܫܐ
:ܘܡܢ ܡܪܝܡ ܒܬܘܠܬܐ ܝܠܕܬ ܐܠܗܐ
:ܘܗܘܐ ܒܪܢܫܐ
:ܘܐܨܛܠܒ ܚܠܦܝܢ ܒܝܘ̈ܡܝ ܦܝܢܛܝܘܣ ܦܝܠܛܘܣ
:ܘܚܫ ܘܡܝܬ ܘܐܬܩܒܪ
:ܘܩܡ ܠܬܠܬܐ ܝܘ̈ܡܝܢ ܐܝܟ ܕܨܒܐ
:ܘܣܠܩ ܠܫܡܝܐ ܘܝܬܒ ܡܢ ܝܡܝܢܐ ܕܐܒܘܗܝ
:ܘܬܘܒ ܐܬܐ ܒܫܘܒܚܐ ܪܒܐ
:ܠܡܕܢ ܠܚܝ̈ܐ ܘܠܡܝ̈ܬܐ
:ܗܘ ܕܠܡܠܟܘܬܗ ܫܘܠܡܐ ܠܐ ܐܝܬ.
:ܘܒܚܕ ܪܘܚܐ ܩܕܝܫܐ
:ܕܐܝܬܘܗܝ ܡܪܝܐ ܡܚܝܢܐ ܕܟܠ.
:ܗܘ ܕܡܢ ܐܒܐ ܢܦܩ
:ܘܥܡ ܐܒܐ ܘܥܡ ܒܪܐ ܡܣܬܓܕ ܘܡܫܬܒܚ.
:ܗܘ ܕܡܠܠ ܒܢܒܝ̈ܐ ܘܒܫܠܝ̈ܚܐ
:ܘܒܚܕܐ ܥܕܬܐ ܩܕܝܫܬܐ ܩܬܘܠܝܩܝ ܘܫܠܝܚܝܬܐ.
:ܘܡܘܕܝܢܢ ܕܚܕܐ ܗܝ ܡܥܡܘܕܝܬܐ ܠܫܘܒܩܢܐ ܕܚܛܗ̈ܐ.
:ܘܡܣܟܝܢܢ ܠܩܝܡܬܐ ܕܡܝ̈ܬܐ
:ܘܠܚܝ̈ܐ ܚܕ̈ܬܐ ܕܒܥܠܡܐ ܕܥܬܝܕ.
:ܐܡܝܢ

[[ܣܕܪܐ:ܡܫܝܚܝܘܬܐ]]

[[ro:Crezul apostolic]]

'''ܫܽܘܥܢܳܕ̣ܳܐ''' ܗܘ ܓܘܰܢ ܡܢ [[ܚܪܫܘܬܐ|ܚܰܪܳܫܘܬ̣ܐ]] ܕ̣ܡܚܫܚ [[ܡܘܬܐ|ܡܝ̈ܬ̣ܐ]] ܘܥܢܝܕ̣̈ܐ. [[ܠܦܦܐ:Endor.jpg|ܙܥܘܪܬܐ|ܪܫܡܐ ܡܒܕܩ ܠܫܥܢܝܕ̣ܬ̣ ܥܝܢ ܕܪ ܟܕ ܕܳܚܠܳܐ ܗ̱ܝ ܒܳܬ̣ܪ ܕ̣ܥܠܬ ܠܗܘܢ ܪܘܚܗ ܕ̣ܫܡܘܐܝܠ ܢܒܝܐ ܒܛܟܣ ܫܘܥܢܕܐ ܐܝܟ ܒܥܳܐ ܫܐܘܠ ܡܠܟܐ]]
ܒܫܘܥܢܕ݂ܐ ܡܐܰܣܶܩ ܫܶܥܢܝܕ݂ܳܐ، ܗܘ ܡܫܥܢܕ݂ܢܐ، [[ܙܰܟܘܪܐ|ܠܙܰܟ݁ܘܪ̈ܐ]] ܐܘ ܡܢܚܶܡ ܠܥܢܝܕ݂̈ܐ ܠܡܶܫܐܠܗܘܢ ܥܢ ܚܟܡܬܐ ܘܛ̈ܒܐ ܥܠܡܢ̈ܝܐ ܘܚܝܠܐ ܪܘܚܢܝܐ ܐܘ ܪ̈ܙܐ ܕܥܢܝܕ݂ܐ ܒܠܚܘܕ݂ܗ ܝܳܕ݂ܰܥܗܘܢ ܐܘ ܠܡܫܠܛ [[ܦܓܪܐ|ܒܦ݂ܓ݂ܪܗ]] ܐܘ [[ܪܘܚܐ (ܢܦܫܐ)|ܪܘܚܗ]] ܕܥܢܝܕ݂ܐ.
ܫܘܥܢܕ݂ܐ ܐܦ݂ ܡܫܬܡܝ ܚܰܪܳܫܘܬ݂ ܡܝ̈ܬ݂ܐ ܐܘ ܫܘܥܒܳܕ݂ ܥܢܝܕ݂̈ܐ، ܘܡܬܚܫܒ ܥܡ ܫܰܪܳܫܘܬ݂ܐ ܚܫܟܬܐ ܘܒܝܫܬܐ.

== ܫܘܡܳܝܳܐ ==
ܚܫܚܬ݂ܐ "ܫܽܘܥܢܳܕ݂ܳܐ" ܗܝ ܡܢ ܫܘܪܫܐ "ܥܢܕ݂" ܐܝ ܡܳܬ݂ ܥܠ ܟܝܠܐ ܫܽܘܦ݂ܥܳܠܳܐ ܐܝܟ݂ ܫܘܥܒܕ݂ܐ. ܥܳܒ݂ܶܕ݂ ܫܘܥܢܕ݂ܐ ܡܫܰܥܢܶܕ݂ܳܢܳܐ ܡܫܬܡܝ ܘܢܩܒܬܐ ܡܫܰܥܢܶܕ݂ܳܢܺܝܬ݂ܳܐ، ܘܐܦ݂ ܫܶܥܢܺܝܕ݂ܳܐ ܘܫܶܥܢܺܝܕ݈ܬ݁ܳܐ.
[[ܠܫܢܐ (ܡܡܠܠܐ)|ܒܠܫܳܢ̈ܐ]] [[ܐܘܪܘܦܐ (ܝܒܫܬܐ)|ܐܘܪ̈ܦܝܐ]] ܡܚܫܚܝܢ ܠܚܫܚܬ݂ܐ "ܢܶܩܪܳܘܡܰܢܛܺܝܰܐ" ܕ݂ܡܢ [[ܠܫܢܐ ܝܘܢܝܐ]] ܡܢ ܬܪ̈ܬܝܢ ܡܠ̈ܐ: ܢܶܩܪܳܘ ܐܝ ܡܝܬ݂ܐ ܘܡܰܢܛܺܝܰܐ ܐܝ [[ܩܨܡܐ]]

==ܫܘܥܢܕ݂ܐ ܒܬܫܥܝܬ݂ܐ ==
ܒܪܝܫܝܬ ܫܘܥܢܕ݂ܐ ܡܬܬܥܩܒܐ ܠܛܟ̈ܣܐ [[ܫܡܢܘܬ݂ܐ|ܫܳܡܳܢ̈ܳܢܳܝܐ]]، ܡܢ ܡܰܣܳܩܘܬ݂ ܙܰܟ݁ܘܪ̈ܝܗܘܢ ܘܪ̈ܘܚܝܗܘܢ ܕ݂ܐܒܗ̈ܬܐ ܠܡܫܐܠܗܘܢ ܘܣܘܳܕ݂ܐ ܥܡܗܘܢ.

ܐܬܛܒܒ ܫܘܥܢܳܕ݂ܐ [[ܡܕ݂ܝܢܘܬ݂ܐ|ܒܡܕܝܢܰܘ̈ܬ݂ܐ]] ܥܬܝܩ̈ܬܐ ܐܝܟ [[ܡܨܪܝܢ ܥܬܝܩܬܐ|ܡܨܪܝܢ]] ܘ[[ܒܒܠ]] ܘ[[ܝܘܢ ܥܬܝܩܬܐ|ܝܘܢ]] ܘ[[ܪܗ݈ܘܡܐ ܥܬܝܩܬܐ|ܪܗ݇ܘܡܐ]] ܐܝܟ ܕܰܕ݂ܟܰܪ [[ܦܝܠܣܘܦ݂ܐ]] ܝܘܢܝܐ [[ܐܣܛܪܒܘܢ]] ܒܟܬܳܒ݂ܗ "ܓܘܓܪܳܘܦ݂ܝܩܰܐ" «ܢܶܩܪܳܘܡܰܢܛܺܝܰܐ» ܐܰܝ ܫܘܥܢܳܕ݂ܐ، ܕܐܝܬܘܗܝ ܛܰܒ݁ܝܒ݂ܐ ܒܛܟ̈ܣܐ ܕܩܨܡܐ ܒܝܢ ܥܡ̈ܡܐ ܘܐܬܪ̈ܘܬܐ ܕ[[ܐܡܦܪܛܪܘܬ݂ܐ ܦܪܬ݂ܝܬ݂ܐ]]. ܩܕܝܡܐ ܒܕ݂ܟ݂̈ܪܝ ܫܘܥܢܕܐ ܒܣܶܦ݂ܪܘܬ݂ܐ ܡܫܬܟܚ [[ܐܘܕܝܣܝܐ|ܒܐܘܕܝܣܝܐ]] ܕ[[ܗܘܡܪܘܣ]]، ܕܝܢ ܚܳܕ݂ܰܪ [[ܐܘܕܝܣܝܘܣ]] [[ܥܠܡܐ ܬܚܬܝܐ|ܠܥܠܡܐ ܬܚܬܝܐ]] ܕܡܝ̈ܬ݂ܐ ܐܝܟ ܫܰܒ̇ܠܰܬ݂ ܠܗ [[ܩܝܪܩܝ]] ܚܰܪܳܫܬܐ ܪܒܬܐ، ܠܡܫܐܠ ܥܢ ܡܪܕܝܬܶܗ ܠܒܝܬܶܗ. ܐܘܕܝܣܝܘܣ ܨܒܳܐ ܕܢܫܐܠ ܠܛܝܪܣܐܣ، [[ܢܒܝܐ]] ܡܢ ܢܒܝ̈ܐ ܕ[[ܐܦܘܠܘ]]، ܒܪܡ ܠܐ ܡܨܳܐ ܠܡܰܣܳܩ ܠܙܰܟ݁ܘܪܶܗ ܒܠܳܐ ܥܘܕ݂ܪܳܢ. ܒܦ݂ܠܓܐ ܗܢܐ ܡܢ ܐܘܕܝܣܝܐ ܕ݂ܟܺܝܪ ܪܒ ܡܢ ܦܫ̈ܝܩܳܬ݂ ܛܟܣ ܫܘܥܢܳܕ݂ܐ: ܕܢܗܘܐ ܨܶܝܕ݂ ܒܺܐܪ ܢܘܪܐ ܒܫܳܥܳܬ݂̈ ܠܝܠܐ، ܥܡ ܡܶܪܫܳܡ ܕܐܝܬ݂ ܒܗ ܕܡܐ ܕ݂ܕܒ̈ܚܝܢ ܘܩܘܪ̈ܒܳܢܝܢ، ܘܠܡܶܬ݁ܰܠ ܫܬܻܝ ܠܙܰܟ݁ܘܪܐ ܟܕ ܡܫܒܚ ܡܫܥܢܕܢܐ ܠܟ݂ܘܠܗܘܢ ܙܰܟ݁ܘܪ̈ܰܝ ܥܳܠܡܐ ܬܚܬܝܐ ܘ[[ܐܠܗ|ܐܠܗܘܗܝ]].

ܡܕܝܢܰܘ̈ܳܢ ܣܓ̈ܝܳܐܢ ܡܗܝܡܢ̈ܳܢ ܕ̣ܝܕ̣ܥܬ̣ܗܘܢ ܕܰܥܢܝ̈ܕ̣ܐ ܐܳܚܕ̣ܰܬ̣ ܟܽܘܠܐ، ܒܪܡ ܝܘ̈ܢܝܐ ܘܪ̈ܗ̱ܘܡܝܐ ܗܝܡܢܘ ܕܗܶܢܘܢ ܐܳܚܕ̣̈ܝܢ ܝܕܥܬ̣ܐ ܒܠܚܘܕ ܒܡܕ̈ܡܐ ܕܝܕܥܘ ܒܚܰܝ̈ܰܝܗܘܢ.

ܕܝܰܬ̣ܝܩܐ ܥܬܝܩܐ ܕܳܟ̣ܰܪ ܕܟܰܢܥܳܢ̈ܳܝܐ ܦܠܶܫܬܝܢ̈ܳܝܐ ܫܰܥܢܶܕ̣ܘ ܕ̣ܰܙܗܰܪ ܠܰܒܢ̈ܝ ܐܣܪܐܝܠ ܡܢ ܡܶܐܠܦ̣ ܡܶܥܒܰܕ̈ܝܗܘܢ:<blockquote>'''<sup>9</sup> ܘܡܳܐ ܕܥ̣ܰܠܬ݂ ܠܰܐܪܥܳܐ ܕܝܳܗܶܒ ܠܳܟ݂ ܡܳܪܝܳܐ ܐܰܠܳܗܳܟ݂. ܠܳܐ ܬܺܐܠܰܦ ܠܡܶܥܒܰܕ݂ ܐܰܝܟ݂ ܥܒܳܕܰܝ̈ܗܽܘܢ ܕܥܰܡ̈ܡܶܐ ܗܳܢܽܘܢ. <sup>10</sup> ܠܳܐ ܢܶܫܬܟܰܚ ܒܳܟ݂ ܕܡܰܥܒܰܪ ܒܪܶܗ ܐܰܘ ܒܰܪܬ݂ܶܗ ܒܢܽܘܪܳܐ. ܐܰܘ ܕܩܳܨܶܡ ܩܶܨܡܳܐ. ܘܰܕ݂ܡܰܐܚܶܕ݂ ܥܰܝ̈ܢܶܐ. ܘܕܰܡܢܰܚܶܫ. ܘܰܕ݂ܚܰܪܳܫ. <sup>11</sup> ܘܕܳܐܫܶܦ ܒܶܐܫܦܳܐ. ܘܰܕ݂ܫܳܐܶܠ ܡܶܢ ܙܰܟܽܘܖ̈ܶܐ. ܘܡܶܢ ܝܰܕܽܘ̈ܥܶܐ. ܘܫܳܐܶܠ ܠܡܺܝ̈ܬܶܐ. <sup>12</sup> ܡܶܛܽܠ ܕܰܛܡܰܐ ܗܽܘ ܩܕ݂ܳܡ ܡܳܪܝܳܐ ܐܰܠܳܗܳܟ݂ ܟܽܠܡܰܢ ܕܥܳܒܶܕ݂ ܗܳܠܶܝܢ. ܘܡܶܛܽܠ ܛܰܢ̈ܦܘܳܬ݂ܳܐ ܗܳܠܶܝܢ ܡܰܘܒܶܕ݂ ܠܗܽܘܢ ܡܳܪܝܳܐ ܐܰܠܳܗܳܟ݂ ܡܶܢ ܩܕܳܡܰܝܟ.''' (ܣܶܦܪܳܐ [[ܬܢܝܢ ܢܡܘܣܐ|ܕܬܶܢܳܝܢ ܢܳܡܽܘܣܳܐ]] ܝܚ:9-12)</blockquote>ܐܦ̣ܢ ܕ̣ܫܘܥܢܳܕ̣ܐ ܡܶܬܟܰܠܶܐ ܗ̱ܘ [[ܝܗܘܕܝܘܬܐ|ܒܝܗܘܕܘܬ̣ܐ]]، ܫܐܘܠ ܡܠܟܐ ܐܙܠ ܠܘܬ̣ ܫܶܥܢܺܝܕ̱ܬ̇ܐ (ܐܰܝ ܡܫܥܢܕܢܝܬ̣ܐ) ܘܰܒܥܳܐ ܡܢܗ̇ ܠܫܘܥܕܳܢ ܪܘܚܗ ܕܫܡܘܐܝܠ ܢܒܝܐ. ܕܶܚܠܬ̣ ܫܶܥܢܺܝܕ̱ܬ̇ܐ ܟܕ̣ ܪܘܚܶܗ ܫܪܝܪܬܐ ܕܫܡܘܐܝܠ ܐܣܩܬ̣ ܩܕ̈ܡܝܗܘܢ، ܘܐܶܡܰܪ ܫܡܘܐܝܠ ܠܫܐܘܠ: "ܠܡܳܢܳܐ ܐܰܙܺܝܥܬܳܢܝ ܠܡܰܣܳܩܽܘܬܰܢܝ ". ܠܐ ܐܬܪܓܡ ܫܐܘܠ ܥܠ ܗܢܐ (ܗܝܢ ܕܫܘܠܛܢܐ ܕܐܬܪܐ ܒܐܝܕ̈ܘܗܝ)، ܒܪܡ ܡܳܬ̣ ܘܐܦ̣ ܒܪܶܗ ܒܰܩܪܳܒܳܐ ܒܝܘܡܐ ܕܰܥܩܰܒ̣، ܐܝܟ ܕܐܬܢܒܝ ܢܦܫܗ ܕܢܓܪܶܗ ܕܐܠܗܐ.

ܟܰܬܳܒ̈ܐ ܡܫܝܚ̈ܝܐ ܕܰܥܩܰܒ̣ܘ ܣܬܪܘ ܠܗܘܢ ܬܪܥܝܬܐ ܕܡܬܡܨܝܘܬ̣ ܫܘܥܢܕ̣ܐ، ܘܦܰܫܩܘ ܡܰܣܳܩܘܬ̣ܐ ܕܕܘܪ̈ܳܡܰܝ ܫܐܕ̣̈ܐ. ܒܪܡ ܡܫܝܚ̈ܝܐ ܐܚܪ̈ܢܐ ܡܗܡܢ̈ܝܢ ܕܫܘܥܢܕܐ ܫܪܝܪ ܗ̱ܘ ܒܪܡ ܟܰܠܶܐ ܠܗ ܐܠܗܐ ܥܠܝܗܘܢ.

== ܛܟܣ̈ܝ ܫܘܥܢܕ̣ܐ ==
ܛܟ݂̈ܣܝ ܫܘܥܢܕ݂ܐ ܡܬ݂ܓܘ̈ܢܝܢ ܒܝܢ ܦܫܝܛܐ ܘܪܟܝܒܐ. ܟܒܪ ܢܚܰܫܚ ܫܘܥܢܕܐ ܠܬܰܩܪ̈ܝܬܐ ܐܘ ܬܚܽܘ̈ܓ̣ܳܬ̣ܐ ܘܛܰܠܣܶܡܳܢ̈ܐ ܘܠܘ̈ܚܳܫܶܐ، ܘܐܦ ܕܰܢܚܰܘܶܓ̣ ܢܦܫܗ ܫܥܢܝܕ̣ܐ ܒܢܝ̈ܫܰܝ ܡܰܘܬ̣ܐ ܘܐܬܘ̈ܬ̣ܗ ܐܝܟ ܠܡܠܒܫ ܠܒܘ̈ܫܰܝ ܡܝ̈ܬܐ ܐܘ ܥܽܘܦ̇ܝܬ̣ܐ، ܘܠܡܐܟܠ ܐܟܠܐ ܕܰܡܢܰܝܶܫ ܡܰܘܬܐ ܐܝܟ ܐܟܠܐ ܫܶܛܘܪܐ ܘܐܦ ܠܒܗ ܕܥܢܝܕ̣ܐ ܐܘ ܟܒܕܶܗ ܐܘ ܒܣܪܐ ܡܝܬܐ. ܟܒܪ ܐܦ ܢܡܬܘܚ ܛܟܣܐ ܠܫܥ̈ܝܢ ܐܘ ܝܘܡ̈ܝܢ ܐܘ ܫܰܒܘܥܝܢ، ܘܢܫܬܠܡ ܒܡܰܣܳܩܘܬ̣ ܙܰܟ̇ܘܪܐ. ܣܒܰܣ ܢܥܒܕ ܫܥܢܝܕܐ ܠܫܘܥܢܕܗ ܒܰܝܢܳܬ̣ ܩܰܒܪ̈ܐ ܘܕܘ̈ܟܝ ܛܡܘܪܝܐ ܘܕܘ̈ܟܐ ܚܫܝ̈ܟܐ ܘܩܨܝ̈ܦܐ ܐܝܟܢܐ ܕܝܳܝܶܐ ܠܫܘܥܢܕܐ. <br />

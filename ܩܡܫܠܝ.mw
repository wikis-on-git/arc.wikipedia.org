'''ܩܡܫܠܝ''' ܐܘ '''ܒܝܬ ܙܐܠܝܢ''' ܗܝ ܡܕܝܢܬܐ ܒܐܬܪܐ ܕ[[ܣܘܪܝܐ]]. ܡܕܝܢܬܐ ܗܕܐ ܢܦܠܐ ܒܓܪܒܝ ܡܕܢܚ ܣܘܪܝܐ ܒܬܚܘܡܐ ܕ[[ܢܨܝܒܝܢ]] ܒܐܬܪܐ ܕ[[ܛܘܪܩܝܐ]]. ܐܝܬܝܗ ܝܘܡܢܐ ܒ[[ܚܣܟܗ (ܗܘܦܪܟܝܐ)|ܗܘܦܪܟܝܐ ܕܚܣܟܗ]] ܘܡܬܩܪܝܐ ܩܡܫܠܝ ܬܘܒ ܫܡܐ ܕ'''ܙܠܝܢ''' ܐܘ ܕ'''ܒܝܬ ܙܠܝܢ''' ܒ[[ܠܫܢܐ ܣܘܪܝܝܐ]] ܘܬܘܒ ܡܬܟܢܝܐ ܒܫܡܐ ܕ'''ܢܨܝܒܝܢ ܚܕܬܐ'''܀

ܐܝܬ ܠܗ ܡܢܝܢܐ ܕ200.000 ܥܡܘܪ̈ܝܢ. ܒܬܪ [[ܩܛܠܥܡܐ ܐܬܘܪܝܐ|ܩܛܠܥܡܐ ܣܘܪܝܝܐ]] ܕܫܢ̈ܝ 1915 - 1919 ܟܕ ܣܘܓܐܐ ܕܣܘܪ̈ܝܝܐ ܥܪܩ ܡܢ ܫܘܠܛܢܘܬܐ ܕܛܘܪܩܝܐ ܕܫܥܡܪܬ ܐܬܪܐ ܕ[[ܛܘܪ ܥܒܕܝܢ]] ܘ[[ܡܕܝܕ]] ܘ[[ܡܪܕܝܢ]] ܘ[[ܐܡܝܕ]] ܘܒܝܬ ܙܒܕܝ ([[ܐܙܟ]]) ܘ[[ܥܝܢܘܪܕܐ]] ܘ[[ܟܦܫܢܐ]] ܘ[[ܡܝܕܢ]] ܘ[[ܒܣܒܪܝܢܐ]] ܘ[[ܚܝܕܠ]] ܘ[[ܐܪܒܐ]] ܘ[[ܚܐܚ]] ܘܣܛܪ... ܕܐܝܬܝܗܘܢ ܗܘܘ ܐܬܪ̈ܘܬܐ ܣܘܪ̈ܝܝܐ (ܕ[[ܣܘܪܝܐ]]) ܐܬܘ ܗܠܝܢ ܣܘܪ̈ܝܝܐ ܒܬܪ ܢܓ̈ܕܐ ܡܪܝܪ̈ܐ ܘܫܬܐܣܘ ܠܡܕܝܢܬܐ ܕܒܝܬ ܙܠܝܢ (ܟܠܬܐ ܕ[[ܒܝܬ ܢܗܪܝܢ]]) ܘ[[ܕܝܪܝܟ]] (ܡܐܠܟܝܗ) ܘ[[ܩܒܪܐ ܚܘܪܐ|ܩܒܪ̈ܐ ܚܘܪ̈ܐ]] (ܩܚܛܐܢܝܗ) ܘ[[ܚܣܟܗ (ܡܕܝܢܬܐ)|ܚܣܟܗ]] ܘܫܪܟܐ ܕܡܕ̈ܝܢܬܐ ܕܓܙܪܬܐ܀

== ܩܡܫܠܝ ܒܕܪܐ ܕܥܣܪܝܢ ==
ܘܡܢ ܡܨܝܐ ܠܗ ܕܢܡܠܠ ܥܠ ܡܕܝܢܬ ܓܢܒܪ̈ܐ ܕܕܪܐ ܕܥܣܪܝܢ ܒܝܬ ܙܠܝܢ ܐܘ ܙܐܠܝܢ ܕܗܝ ܩܡܫܠܝ ܘܟܪܝܐܝܬ ܐܡܪܝܢܢ:

ܡܢ ܫܢܬ 1920 ܟܕ ܐܬܘ ܐܝܩܪ̈ܬܐ ܣܘܪ̈ܝܝܬܐ ܡܢ ܩܪ̈ܝܝܗܘܢ ܘܡܢ ܡܕ̈ܝܢܬܗܘܢ܆ ܕܗܘܘ ܬܚܬ ܫܘܠܛܢܘܬܐ ܛܘܪܩܝܬܐ܆ ܐܬܘ ܠܩܪܝܒ ܢܘܩܙܐ ܡܢ ܬܚܘܡܐ ܕܛܘܪܩܝܐ܆ ܕܐܝܬܘܗܝ ܗܘܐ ܟܪܟܐ ܒܪܝܐ ܕܢܨܝܒܝܢ܆ ܘܫܬܐܣ ܥܡܐ ܣܘܪܝܝܐ ܐܝܕܐ ܒܐܝܕܐ ܠܒ̈ܬܐ ܘܥܕ̈ܬܐ ܘܡܕܪ̈ܫܬܐ (ܐܝܟ ܣܘܓܐܐ ܕܡܕ̈ܝܢܬܐ ܕܓܙܪܬܐ ܕܣܘܪܝܐ)܆ ܘܐܬܬܘܣܦ ܡܢܝܢܗܘܢ ܒܙܒܢܐ ܟܪܝܐ ܒܝܬ 1920 ܥܕܡܐ ܠ1930܆ ܘܗܘܬ ܩܡܫܠܝ ܕܐܬܐ ܫܡܗ ܡܢ ܡܥܒܪܬܐ ܛܘܪܩܝܬܐ ܠܡܠܬܐ ܣܘܪܝܝܬܐ (ܙܐܠܝܢ ܐܘ ܙܠܝܢ) ܐܘܟܝܬ ܕܘܟܬ ܙܠܐ (ܩܨܒ ܕܫܟܪܐ)܆ ܕܝܥܐ ܗܘܐ ܒܣܓܝܐܘܬܐ ܥܠ ܓܒ [[ܢܗܪܐ ܕܓܩܓܩ]]:
[[ܠܦܦܐ:ܓܩܓܩ.jpg|thumb|300px|ܢܗܪܐ ܕܓܩܓܩ ܒܡܨܥܬܐ ܕܩܡܫܠܝ ܒܝܬ ܙܠܝܢ]]

== ܬܪ̈ܡܝܬܐ ܘܓܒ̈ܐ ܘܫܘ̈ܬܐܣܐ ܕܩܡܫܠܝ ==
[[ܠܦܦܐ:ܡܘܪܝܥܩܘܒ.jpg|thumb|250px|ܥܕܬܐ ܕܡܪܝ ܝܥܩܘܒ ܢܨܝܒܝܢܝܐ ܒܡܕܝܢܬܐ ܕܩܡܫܠܝ ܒܝܬ ܙܠܝܢ ܕܐܝܬܝܗ ܥܕܬܐ ܩܕܡܝܬܐ]]
'''1'''- ܡܢ ܫܢܬ 1936 ܐܫܬܬܣ ܒܗ ܒܩܡܫܠܝ ܒܘܕܩܐ ܪܒܝܥܝܐ ܣܘܪܝܝܐ.

'''2'''- ܡܢ ܫܢܬ 1957 ܫܪܝ [[ܙܘܥܐ]] ܦܘܠܝܛܝܩܝܐ ܣܘܪܝܝܐ ܒܩܡܫܠܝ ܐܪܫܟܝܬܐ ܕܓܙܪܬܐ ܘܕܣܘܪ̈ܝܝܐ؛ ܕܡܬܡܬܠ ܗܘܐ ܒ[[ܡܛܟܣܬܐ ܐܬܘܪܝܬܐ ܕܝܡܘܩܪܛܝܬܐ]] ܘܟܢ ܒܕܪܐ ܕܚܕ ܘܥܣܪܝܢ ܕܪ̈ܢܝܐ ܐܘܟܝܬ [[ܓܒܐ ܕܚܐܪܘܬܐ ܕܒܝܬ ܢܗܪܝܢ]] ܘ[[ܙܘܥܐ ܕܝܡܘܩܪܛܝܐ ܐܬܘܪܝܐ]] ܘܣܛܪ.

'''3''' - ܡܢ ܫܢܬ 1993 ܫܪܝܘ ܥܕܥܐܕ̈ܐ ܕܠܫܢܐ ܣܘܪܝܝܐ ܘܥܘܢܝܬܐ ܣܘܪܝܝܬܐ ܡܕܢܚܝܬܐ ܘܡܥܪܒܝܬܐ ܒܝܨܝܦܘܬܐ ܕܣܝܥܬܐ ܕ[[ܐܘܪܗܝ]] ܐܡܢܝܬܐ ܘܐܣܪܬܐ ܕ[[ܢܨܝܒܝܢ]] ܕܣܦܪ̈ܐ ܣܘܪ̈ܝܝܐ ܕܐܫܬܟܠܠܘ ܒܥܡܠܐ ܘܠܐܘܬܐ ܕܠܐ ܩܘܛܥ ܕܡܠܦܢܐ ܠܚܕܐ ܐܣܚܩ ܒܗܘ ܙܒܢܐ؛ ܕܐܝܬܘ ܗܘܐ ܪܝܫ ܡܘܬܒܐ ܐܘܡܬܢܝܐ ܕܣܘܪ̈ܝܝܐ ܐܘܪ̈ܬܕܘܟܣܘ ܒܩܡܫܠܝ ܕܗܝ ܒܝܬ ܙܠܐ.

'''4'''- ܘܬܘܒ ܐܫܬܬܣܝ ܡܕܪ̈ܫܬܐ ܣܘܪ̈ܝܝܬܐ ܘܐܪ̈ܡܢܝܬܐ ܘܐܬܘܪ̈ܝܬܐ ܕܡܠܦܢ ܠܫܢܐ ܣܘܪܝܝܐ ܘ[[ܠܫܢܐ ܐܪܡܢܝܐ]] ܐܝܟ ܡܕܪ̈ܫܬܐ ܕܝܠܢܝ̈ܬܐ ܛܟܣܝ̈ܬܐ ܢܩ̈ܦܢ ܠܥܕܬ̈ܐ ܐܬܦܪܣܝ ܒܚܐܪܘܬܐ.

'''5'''- ܘܐܫܬܬܣܝ ܫܘܬܦܬܐ ܕܡܪ̈ܟܒܬܐ ܪܘܪ̈ܒܬܐ ܕܐܝܟ ܐܝܙܠܐ (إيزلا\زالين) ܘ[[ܒܝܬ ܢܗܪܝܢ|ܒܝܬ ܢܗܪ̈ܝܢ]] ܐܘܟܝܬ (الرافدين)܆ ܘܫܘܬܦ̈ܬܐ ܕܡܐܟܘܠܬܐ ܕܐܝܟ ܗܒܗ (هبة) ܘܚܠܘܠܐ ܕܪܐܦܕܝܢ (برغل الرافدين) ܘܥܫܬܪ ܠܡܐܟܘܠܬܐ ܘܫܐܡܝܪܐܡ ܘܣܛܪ ܕܫܘ̈ܬܦܬܐ ܘܒܝܬ ܣܚܘܐ ܘܒܝܬ ܣܡܟ̈ܐ ܘܡܥܡܠܐ ܕܡܫܡܫܝܢ ܘܡܫܬܡܫܝܢ ܡܢ ܒܢܝ̈ ܥܡܐ ܡܫܝܚܝܐ ܒܡܕܝܢܬ ܙܠܝܢ ܡܚܣܢܬ ܒܐܠܗܐ.

'''6'''- ܘܬܘܒ ܐܬܦܬܚ ܩܢܛܪܘܢܐ ܠܦܪܣ ܚܙܘܐ ܣܘܪܝܝܐ (ܣܘܪܝܐ ܬܘ) ܒܫܘܬܐ ܡܨܥܝܬܐ ܕܩܡܫܠܝ ܒܫܢܬ 2006.

'''7'''- ܘܐܫܬܬܣܬ ܒܫܢܬ 2008 [[ܟܢܘܫܬܐ ܡܪܕܘܬܢܝܬܐ ܣܘܪܝܝܬܐ ܒܣܘܪܝܐ]] ܘܩܢܛܪܘܢܗ ܒܩܡܫܠܝ ܡܕܝܢܬܐ ܡܒܪܟܬܐ ܒܐܘܝܘܬܐ ܘܡܒܪܟܘܬܐ ܡܢ [[ܪܝܫ ܩܘܛܢܝܘܬܐ]] ܕܣܘܪܝܐ ܐܣܝܐ ܡܝܩܪܐ [[ܒܫܐܪ ܐܠܐܣܕ]].

== ܐܡܘ̈ܬܐ ܘܬܘܕ̈ܝܬܐ ܕܒܝܬ ܙܠܝܢ ==
ܝܘܡܢܐ ܡܕܝܢܬ ܙܠܝܢ ܚܝܐ ܒܗ ܐܡܘ̈ܬܐ ܡܫܚܠܦ̈ܬܐ ܡܢ ܣܘܪ̈ܝܝܐ ܘ[[ܥܡܐ ܥܪܒܝܐ|ܥܪ̈ܒܝܐ]] ܘ[[ܥܡܐ ܩܪܕܘܝܐ|ܩܪ̈ܕܘܝܐ]] ܘ[[ܥܡܐ ܐܪܡܢܝܐ|ܐܪ̈ܡܢܝܐ]] ܘܚܝܝܢ ܥܡ ܚܕܕ̈ܐ ܒܐܘܝܘܬܐ ܘܫܝܢܐ ܐܡܝܢܐ ܒܠܥܕ ܬܟܬܘܫܐ ܐܘ ܫܓܘܫܝܐ܆ ܘܕܝܠܢܐܝܬ ܒܝܬ ܥܡܐ ܩܪܕܘܝܐ ܘܣܘܪܝܝܐ. ܘܠܫܘܪܪ ܡܟܬܒܙܒܢܐ ܡܕܟܪܝܢܢ ܕܣܓܝܐܘܬܐ ܒܗܕܐ ܡܕܝܢܬܐ ܠܦܘܬ ܣܘܪ̈ܝܝܐ ܗܘܬ ܥܕܡܐ ܠܚܪܬܐ ܕܫܒܝܥܢܝܬ ܕܪܐ ܕܥܣܪܝܢ ܘܟܢ ܥܠ ܐܚ̈ܐ ܩܪ̈ܕܘܝܐ ܘܥܪ̈ܒܝܐ ܘܐܬܬܘܣܦ، ܘܬܘܒ ܐܬܓܠܘܝܘ ܣܓܝ̈ܐܐ ܡܢ ܒܢ̈ܝ ܥܡܐ ܣܘܪܝܝܐ ܟܠܕܝܐ ܐܬܘܪܝܐ ܠܐܬܪ̈ܘܬܐ ܡܫܚܠܦ̈ܬܐ ܒ[[ܐܘܪܘܦܐ]] ܘܣܛܪ ܘܐܬܒܨܪ ܡܢܝܢܗܘܢ.

ܘܥܡܐ ܕܩܡܫܠܝ (ܙܐܠܝܢ) ܬܘܕܝ̈ܬܐ ܡܫܚܠܦ̈ܬܐ ܡܢ [[ܐܣܠܐܡ]] (ܡܫܠܡܢ̈ܐ) ܘ[[ܡܫܝܚܝܘܬܐ]] (ܡܫܝܚܝ̈ܐ) ܘ[[ܐܝܙܝܕܝܘܬܐ]] (ܐܝܙܝܕ̈ܝܐ) ܘ[[ܝܗܘܕܝܘܬܐ]] (ܝܗܘܕ̈ܝܐ).

ܘܐܝܬ ܒܗ ܥܕ̈ܬܐ ܣܓܝ̈ܐܬܐ ܡܢܗܝܢ ܬܡܢܝܐ ܠܣܘܪ̈ܝܝܐ ܐܘܪ̈ܬܘܕܘܟܣܝܐ ܘܚܕܐ ܠܟܠܕ̈ܝܐ ܘܐܚܪܬܐ ܠܣܘܪ̈ܝܝܐ ܩܬܘܠܝܩܝ̈ܐ ܘܬܪ̈ܬܝܢ ܠܐܬܘܪ̈ܝܐ ܡܕ̈ܢܚܝܐ ܘܥܬܝܩ̈ܐ ܘܬܘܒ ܬܪ̈ܬܝܢ ܠܐܪ̈ܡܢܝܐ ܘܚܕܐ ܠܐܪ̈ܡܢܝܐ ܩܬܘܠܝܩܝ̈ܐ ܘܬܪ̈ܬܝܢ ܠܐܘܢܓܠܝ̈ܐ

ܘܬܘܒ ܐܝܬ ܒܩܡܫܠܝ ܡܣܓܕܐ ܪܒܐ ܠܡܫܠܡܢ̈ܐ (ܙܝܢ ܐܠܥܐܒܕܝܢ) ܘܬܘܒ ܟܢܝܫܬܐ ܠܝܗܘܕ̈ܝܐ ܒܕܘܟܬ ܗܘ ܫܘܩܐ ܕܡܬܩܪܐ ܒܫܡܗܘܢ (ܫܘܩܐ ܕܝܗܘܕܝ̈ܐ עברית ܒ[[ܠܫܢܐ ܥܒܪܝܐ]]).

ܘܡܕܡ ܐܠܨܝܐ ܕܐܡܪܝܢܢ ܬܘܒ ܥܡܐ ܣܘܪܝܝܐ ܡܫܝܚܝܐ ܒܡܕܝܢܬ ܩܡܫܠܝ ܙܐܠܝܢ ܣܓܝܐܘܬܗ ܡܢ [[ܥܕܬܐ ܣܘܪܝܝܬܐ ܐܪܬܘܕܟܣܝܬܐ]] ܐܝܬܘ؛ ܘܗܠܝܢ ܐܝܬ ܠܗܘܢ ܫܒܥ ܨܠܘ̈ܢ ܒܝܘܡܐ ܘܝܘܡܢܐ ܡܨܠܝܢ ܠܗܘܢ ܥܡ ܚܕܕ̈ܐ ܒܟܠܗܝܢ ܥܕ̈ܬܐ ܐܘܪ̈ܬܕܘܟܣܝܬܐ ܒܩܡܫܠܝ ܙܐܠܝܢ ܬܪ̈ܬܝܢ ܙܒܢܝ̈ܢ ܒܝܘܡܐ ܒܨܦܪܐ ܘܒܪܡܫܐ ܣܛܪ ܡܢ ܨܘܡܐ ܘܚܫܐ ܦܪܘܩܝܐ ܡܘܣܦܝܢ ܠܨܠܘ̈ܬܐ ܝܬܝܪ ܡܢ ܬܪ̈ܬܝܢ ܐܘ ܬܠܬ ܙܒܢܝ̈ܢ ܒܝܘܡܐ ܘܡܢ ܨܠܘ̈ܬܐ ܫܚܝܡ̈ܬܐ ܓܒܝܢܢ ܠܟܘܢ ܨܠܘܬܐ ܕܝܘܡ ܬܪܝܢ ܒܫܒܐ ܩܦܝܣܐܝܬ܀

== ܡܒܘ̈ܥܐ ==
# ܟܬܒܐ ܕ(ܣܘܪ̈ܝܝܐ ܒܡܪܥܝܬ ܓܙܪܬܐ ܘܦܪܬ)(السريان في أبرشية الجزيرة والفرات) ܠܫܡܫܐ ܐܪܟܕܝܩܢܐ ܠܚܕܐ ܐܝܣܚܩ. (ܒܠܫܢܐ ܥܪܒܝܐ).
# ܟܬܒܐ ܕܨܠܘ̈ܬܐ ܕܫܒܬܐ ܫܚܝܡܬܐ (ܫܝܚܝܡܐ) ܡܢ ܣܝܡܐ ܕܚܣܝܐ [[ܡܪܝ ܐܘܓܝܢ]] ܦܘܠܝܩܐܪܦܘܣ ܚܣܝܐ ܕܗܘܠܢܕܐ ܡܚܣܢ ܒܐܠܗܐ.
# ܡܘܬܒܐ ܐܘܬܢܝܐ ܕܣܘܪ̈ܝܝܐ ܐܘܪ̈ܬܕܘܟܣܘ ܒܩܡܫܠܝ.
# ܟܪܘܟܝܐ ܕܝܠܝ ܒܗܕܐ ܡܕܝܢܬܐ (ܡܚܣܢܬ ܒ[[ܐܠܗܐ]])

== ܐܦ ܚܙܝ ==
* [[ܛܘܪ ܥܒܕܝܢ]]
* [[ܢܨܝܒܝܢ]]
* [[ܐܙܟ]]
* [[ܕܝܪܐ ܕܡܪܝ ܐܘܓܝܢ]]
* [[ܕܝܪܐ ܕܡܪܝ ܓܒܪܐܝܠ]]
* [[ܩܛܠܥܡܐ ܣܘܪܝܐ]]
* [[ܕܝܪܝܟ]]
* [[ܚܣܟܗ]]

[[ܣܕܪܐ:ܒܝܬ ܢܗܪܝܢ]]
[[ܣܕܪܐ:ܡܕܝܢܬܐ ܒܣܘܪܝܐ]]

[[ar:القامشلي]]
[[bg:Камишли]]
[[ca:Qamixli]]
[[ckb:قامشلۆ]]
[[cs:Qamishli]]
[[da:Al-Qamishli]]
[[de:Qamischli]]
[[en:Qamishli]]
[[eo:Al-Kamiŝli]]
[[es:Qamishli]]
[[fa:قامشلی]]
[[fi:Kamishli]]
[[fr:Kameshli]]
[[he:קמישלי]]
[[hy:Էլ-Քամիշլի]]
[[io:Qamishli]]
[[it:Kahmishli]]
[[ja:カーミシュリー]]
[[ko:카미실리]]
[[ku:Qamişlo]]
[[lt:Kamišlis]]
[[ms:Qamishli]]
[[nl:Kamishli]]
[[no:Qamishli]]
[[pl:Al-Kamiszli]]
[[pt:Al-Qamishli]]
[[ru:Эль-Камышлы]]
[[sv:Al-Qamishli]]
[[tg:Қамишли]]
[[tr:Kamışlı, Suriye]]
[[ur:قامشلی]]
[[vi:Al-Qamishli]]
[[war:Qamishli]]
[[zh:卡米什利]]

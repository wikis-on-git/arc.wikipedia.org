[[Image:Qamishli.jpg|thumb|200px|ܗܝ ܡܕܝܢܬܐ ܕܒܝܬ ܙܠܝܢ ܒܐܬܪܐ ܕ[[ܣܘܪܝܐ]]]]
'''ܩܡܫܠܝ''' ܐܘ '''ܒܝܬ ܙܐܠܝܢ''' ܗܝ [[ܡܕܝܢܬܐ]] ܒ[[ܐܬܪܐ]] ܕ[[ܣܘܪܝܐ]]. ܐܝܬ̥ ܠܗ̊ ܡܢܝܢܐ ܕ200.000 ܒܢܝ ܢܫܐ. ܒܬܪ [[ܩܛܠܥܡܐ ܣܘܪܝܐ]] ܣܘܓܐܐ  ܕܣܘܪ̈ܝܝܐ ܥܪܩ ܡܢ ܫܘܠܛܢܘܬ̥ܐ ܕ[[ܬܘܪܟܝܐ]] ܕܫܥܡܪܰܬ̥ ܐܬ̥ܪܐ ܕ[[ܛܘܪܥܒܕܝܢ]] ܘ [[ܡܪܕܝܢ]] ܘܕܝܐܪܒܟܪ ([[ܐܡܝܕ]])ܘ ܒܝܬ ܙܒܕܝ (ܐܙܟ̥) ܘ [[ܟܦܫܢܗ]] ܘܣܛܪ... ܕܐܝܬܝܗܘܢ ܗ̱ܘܘ ܐܬ̥ܪܘ̈ܬ̥ܐ ܣܘܪ̈ܝܝܬ̥ܐ (ܕܣܘܪܝܐ) ܘܐܬ̥ܘ ܣܘܪ̈ܝܝܐ ܒܬ̥ܪ ܢܓ̈ܕܐ ܡܪܝܪ̈ܐ ܘܫܬܐܣܘ̱ ܠܡܕܝܢ̱ܬܐ ܕܒܝܬ ܙܠܝܢ ܟܠܬܐ ܕ[[ܒܝܬ ܢܗܪܝܢ]]܀

'''ܘܡܢ ܡܨܝܐ ܠܗ ܕܢܡܠܠ ܥܠ ܡܕܝܢܬ ܓܢܒܪ̈ܐ ܕܕܪܐ ܕܥܣܪܝܢ ܒܝܬ ܙܠܝܢ ܐܘ ܙܐܠܝܢ ܕܗܝ ܩܡܫܠܝ ܘܟܪܝܐܝܬ ܐܡܪܝܢܢ̣

1- - ܡܢ ܫܢܬ 1936 ܐܫܬܬܣ ܒܗ̊ ܒܩܡܫܠܝ ܒܘܕܩܐ ܪܒܝܥܝܐ ܣܘܪܝܝܐ؛

2- - ܡܢ ܫܢܬ 1957 ܫܪܝ [[ܙܘܥܐ]] ܦܘܠܝܛܝܩܝܐ ܣܘܪܝܝܐ ܒܩܡܫܠܝ ܐܪܫܟܝܬܐ ܕܓܙܪܬܐ ܘܕܣܘܪ̈ܝܝܐ؛ ܕܡܬܡܬ̥ܠ ܗ̱ܘܐ ܒ[[ܡܛܟܣܬܐ ܐܬ̥ܘܪܝܬܐ ܕܝܡܘܩܪܛܝܬܐ]] ܘܟܢ ܒܕܪܐ ܕܚܕ ܘܥܣܪܝܢ [[ܕܕܪܢܝ̈ܐ]] ܐܘܟܝܬ̥ [[ܓܰܒܐ ܕܚܐܪܘܬ̥ܐ ܕܒܝܬ̥ ܢܗܪܝܢ]] ܘܣܛܪ،

3-  - ܡܢ ܫܢܬ 1993 ܫܪܝܘ ܥܕܥܐܕ̈ܐ ܕ[[ܠܫܢܐ ܣܘܪܝܝܐ]] ܘܥܘܢܝܬ̥ܐ ܣܘܪܝܝܬܐ ܡܕܢܚܝܬܐ ܘܡܥܪܒܝܬܐ ܒܝܨܝܦܘܬܐ ܕ[[ܣܝܥܬܐ ܕܐܘܪܗܝ ܐܡܢܝܬܐ]] ܘܐܣܪܬܐ ܕ[[ܢܨܝܒܝܢ]] ܕܣܦܪ̈ܐ ܣܘܪ̈ܝܝܐ ܕܐܫܬܟܠܠܘ ܒܥܡܠܐ ܘܠܐܘܬܐ ܕܠܐ ܩܘܛܥ ܕܡܠܦܢܐ [[ܠܚܕܐ ܐܣܚܩ]] ܒܗܘ ܙܒܢܐ؛ ܕܐܝܬ̥ܘ ܗ̱ܘܐ ܪܝܫ ܡܘܬܒܐ ܐܘܡܬ̥ܢܝܐ ܕܣܘܪ̈ܝܝܐ ܐܘܪܬܕܘܟܣܘ ܒܩܡܫܠܝ ܕܗܝ ܒܝܬ̥ ܙܰܠܶܐ'''
                                                                                                         

ܘܝܘܡܢܐ ܡܕܝܢܬ ܙܠܝܢ ܚܝܐ ܒܗ̊ ܐܡܘ̈ܬܐ ܡܫܚܠܦ̈ܬܐ ܡܢ [[ܣܘܪ̈ܝܝܐ]] ܘ[[ܥܪ̈ܒܝܐ]] ܘ[[ܟܘܪ̈ܕܝܐ]] ܘ[[ܐܪ̈ܡܢܝܐ]] ܘܚܝܝܢ ܥܡ ܚܕܕ̈ܐ ܒܐܘܝܘܬܐ ܘܫܝܢܐ ܐܡܝܢܐ ܒܠܥܕ ܬܟܬܘܫܐ ܐܘ ܫܓܘܫܝܐ ܘܕܝܠܢܐܝܬ ܒܝܬ ܥܡܐ [[ܟܘܪܕܝܐ]] ܘ[[ܣܘܪܝܝܐ]].
 
ܘܡܕܡ ܐܠܨܝܐ ܕܐܡܪܝܢܢ ܕܣܓܝܐܘܬܐ ܒܗܕܐ ܡܕܝܢܬܐ ܠܦܘܬ ܣܘܪܝܝܐ ܗ̱ܘܬ ܥܕܡܐ ܠܚܪܬ̥ܐ ܕܫܒܝܥܢܝܬ̥ ܕܪܐ ܕܥܣܪܝܢ ܘܟܢ ܥܠ ܐܚ̈ܐ ܩܘܪܕܝ̈ܐ ܘܥܪ̈ܒܝܐ ܘܐܬܬܘܣܦ، ܘܬܘܒ ܐܬܓܠܘܝܘ ܣܓܝ̈ܐܐ ܡܢ ܒܢܝ ܥܡܢ [[ܣܘܪܝܝܐ]] [[ܟܠܕܝܐ]] [[ܐܬܘܪܝܐ]] ܠܐܬܪ̈ܘܬܐ ܡܫܚܠܦ̈ܬܐ ܒܐܘܪܝܦܝ ܘܣܛܪ ܘܐܬܒܨܪ ܡܢܝܢܗܘܢ
[[Image:سريانية.jpg|thumb|200px| ܡܕܝܢܬܐ ܕܒܝܬ ܙܠܝܢ ܒܐܬܪܐ ܕ[[ܣܘܪܝܐ]]]]

ܘܥܡܐ ܕܩܡܫܠܝ (ܙܐܠܝܢ) ܬܘܕܝ̈ܬܐ ܡܫܚܠܦ̈ܬܐ ܡܢ [[ܡܫܠܡܢ̈ܐ]] [[ܘܡܫܝܚܝ̈ܐ]] ܘ[[ܐܝܙܝܕܝ̈ܐ]] ܘܐܝܩܪܬܐ [[ܝܘܕܝܬܐ]]

ܘܐܝܬ ܒܗ̊ ܥܕܬ̈ܐ ܣܓܝܐܬ̈ܐ ܡܢܗܝܢ ܬܡܢܝܐ ܠܣܘܪ̈ܝܝܐ ܐܘܪ̈ܬܘܕܘܟܣܝܐ ܘܚܕܐ ܠܟܠܕܝ̈ܐ ܘܐܚܪܝܢ̱ܬܐ ܠܣܘܪ̈ܝܝܐ ܩܬܘܠܝܩܝ̈ܐ ܘܬܪ̈ܬܝܢ ܠܐܬܘܪ̈ܝܐ ܡܕܢܚܝ̈ܐ ܘܥܬܝܩ̈ܐ ܘܬܘܒ ܬܪ̈ܬܝܢ ܠܐܪ̈ܡܢܝ̈ܐ ܘܚܕܐ ܠܐܪ̈ܡܢܝܐ [[ܩܬܘܠܝܩܝ̈ܐ]] ܘܬܪ̈ܬܝܢ ܠܐܘܢܓܠܝ̈ܐ

ܘܬܘܒ ܐܝܬ̥ ܒܩܡܫܠܝ ܡܣܓ̥ܕܐ ܪܒܐ ܠܡܫܠܡܢ̈ܐ (ܙܝܢ ܐܠܥܐܒܕܝܢ) ܘܬܘܒ ܟܢܝܫܬܐ ܠܝܘܕܝ̈ܐ ܒܕܘܟܬ̥ ܗܰܘ ܫܘܩܐ ܕܡܬ̥ܩܪܶܐ ܒܫܡܗܘܢ (ܫܘܩܐ ܕ [[ܝܘܕܝ̈ܐ] עברית ).

ܘܬܘܒ ܐܫܬܬܣܝ̱ ܡܕܪ̈ܫܬܐ ܣܘܪ̈ܝܝܬܐ ܘܐܪ̈ܡܢܝܬܐ ܘܐܬܘܪ̈ܝܬܐ ܕܡܠܦܳܢ [[ܠܫܢܐ ܣܘܪܝܝܐ]] ܘܐܪܡܢܝܐ  ܐܟ̥ ܡܕܪ̈ܫܬܐ ܕܝܠܢܝ̈ܬܐ ܛܩܣܝܬ̈ܐ ܢܩ̈ܦܳܢ ܠܥܕܬܐ ܐܬܦܪܣܝ̱ ܒܚܐܪܘܬܐ

ܘܐܫܬܬܣܬ ܒܫܢܬ 2008 [[ܟܢܘܫܬܐ ܡܪܕܘܬܢܝܬܐ ܣܘܪܝܝܬܐ]] ܒ[[ܣܘܪܝܐ]] ܘܩܢܛܪܘܢܗ̊ ܒܩܡܫܠܝ ܡܕܝܢ̱ܬܐ ܡܒܪܟ̥ܬܐ ܒܐܘܝܘܬܐ ܘܡܒܪܟ̥ܘܬ̥ܐ ܡܢ ܪܝܫ ܩܛܢܐ ܕ[[ܣܘܪܝܐ]] ܐܣܝܐ ܡܝܩܪܐ [[ܒܫܐܪ ܐܠܐܣܕ]] ([[ܐܠܗܐ]] ܢܢܛܪ ܚܝܘܗ̱ܝ̱)

ܘܡܕܡ ܐܠܨܝܐ ܕܐܡܪܝܢܢ ܬܘܒ ܥܡܐ ܣܘܪܝܝܐ [[ܡܫܝܚܝܐ]] ܒܡܕܝܢܬ̥ ܩܡܫܠܝ ܙܐܠܝܢ ܣܓܝܐܘܬ̥ܗ [[ܐܘܪܬܘܕܟܣܝܐ]]ܐܝܬ̥ܰܘ؛ ܘܗܳܠܝܢ ܐܝܬ̥ ܠܗܘܢ ܫܒܥ [[ܨܠܘ̈ܬܐ]] ܒܝܘܡܐ̤ ܘܝܘܡܢܐ ܡܨܠܶܝܢ ܠܗܘܢ ܥܡ ܚܕܕ̈ܐ ܒܟܠܗܝܢ ܥܕܬ̈ܐ ܐܘܪܬܕܘܟܣܝ̈ܬܐ ܒܩܐܡܫܠܝ ܙܐܠܝܢ ܬܪܝܢ ܙܒܢܝ̈ܢ ܒܝܘܡܐ ܒܨܦܪܐ ܘܒܪܡܫܐ ܣܛܪ ܡܢ ܨܘܡܐ ܘܚܫܐ ܦܪܘܩܝܐ ܡܘܣܦܝܢ ܠܨܠܘ̈ܬ̥ܐ ܝܰܬܝܪ ܡܢ ܬܪܝܢ ܐܘ ܬܠܬ ܙܒܢܝ̈ܢ ܒܝܘܡܐ ܘܡܢ [[ܨܠܘ̈ܬܐ ܫܚܝܡܬ̈ܐ]] ܓ̥ܒܶܝܢܢ ܠܟ̥ܘܢ ܨܠܘܬ̥ܐ ܕܝܘܡ ܬܪܝܢ ܒܫܒܐ+



== ܕܬ݂ܫܥܥܝ̈ܢ ܕܚܕ ܒܫܒ݁ܐ ==


ܩܰܕ݂ܡܳܝܰܬ݂ ܣܶܕ݂ܪܳܐ ܕ݂ܥܰܢܺܝ̣ܕ݂̈ܶܐ. ܟ݁ܶܢ ܩܳܠܳܐ ܒܩܺܝܢܰܬ݂: ܠܳܐ ܠܕ݂ܺܝ̣ܢܳܐ ܘܠܳܐ ܠܰܬ݂ܒ݂ܰܥܬ݂ܳܐ

ܥܰܡ ܣܳܗܕ݁̈ܶܐ ܒ݂ܪ̈ܺܝܟ݂ܶܐ ܕ݂ܪܰܚܡܽܘ̣ܟ: ܘܥܰܡ ܩܰܕ݁̈ܺܝ̣ܫܶܐ. ܕ݁ܰܫܦ݂ܰܪܘ̱ ܠܳܟ݂ ܒ݁ܕ݂ܽܘ̣ܒ݁ܳܪ̈ܰܝܗܽܘ̇ܢ. ܥܒ݂ܶܕ݂ ܕ݁ܽܘ̣ܟ݂ܪܳܢܳܐ ܠܥܰܢܺܝ̣ܕ݂̈ܰܝܢ: ܘܰܐܫܘܳܐ ܐܶܢܽܘ̇ܢ: ܠܗܰܘ ܩܰܘܡܳܐ ܕ݂ܡܶܢ ܝܰܡܺܝ̣ܢܳܟ݂ ܗ̄ ܘܰܐܢܺܝ̣ܚ ܐܶܢܽܘ̇ܢ ܀
ܩܳܠ ܬ݁ܶܢܚ̈ܳܬ݂ܳܐ ܕ݂ܥܰܢܺܝ̣ܕ݂̈ܶܐ: ܫܡܰܥ ܦ݁ܪܽܘ̇ܩܰܢ. ܥܰܠ ܪܺܝܫ ܩܰܝܣܳܐ ܒ݂ܓ݂ܳܓ݂ܽܘ̣ܠܬ݁ܳܐ. ܘܶܐܬ݂ܥܰܙܰܙ ܘܰܢܚܶܬ݂ ܬ݁ܰܒ݁ܪܶܗ: ܠܢܺܝ̣ܪܶܗ ܕ݁ܡܰܘܬ݁ܳܐ: ܡܶܢ ܨܰܘܪ̈ܰܝܗܽܘܢ ܕ݁ܰܩܒ݂ܺܝ̣ܪ̈ܶܐ ܗ̄ ܘܒ݂ܰܝܰܐ ܐܶܢܽܘ̇ܢ܀
܏ܫܘܒ: ܥܺܕ݂ܰܬ݂ ܩܽܘ̣ܕ݂ܫܳܐ ܡܦ݂ܺܝ̣ܣܳܐ ܠܳܟ݂: ܡܶܛܽܠ ܝܰܠܕ݁̈ܶܝܗ̇. ܟ݁ܰܕ݂ ܓ݁ܳܥܝܳܐ ܒ݂ܚܰܫܳܐ ܘܳܐ݀ܡܪܳܐ. ܠܳܐ ܡܳܪܝ̱ ܢ̣ܺܐܪܬ݁ܽܘ̣ܢ ܓ݁ܺܗܰܢܳܐ: ܐ̱ܢܳܫ̈ܳܐ ܕ݂ܠܰܒ݂ܫܽܘ̣ܟ: ܡܶܢ ܡܰܝ̈ܳܐ ܕ݂ܡܰܥܡܽܘ̇ܕ݂ܺܝܬ݂ܳܐ ܗ̄ ܘܒ݂ܳܟ݂ ܢ̣ܶܬ݂ܢܰܚܡܽܘ̣ܢ܀
܏ܡܢ: ܒ݁ܡܰܘܬ݁ܶܗ ܕ݁ܡܺܝ̣ܬ݂ܳܐ ܠܳܥܳܙܳܪ: ܡܰܪܝܰܡ ܐܶܡܪܰܬ݂݀. ܒ݁ܒ݂ܶܝܬ݂ ܥܰܢܝܳܐ ܠܡܳܪܰܢ ܝܶܫܽܘ̇ܥ. ܕ݁ܶܐܠܽܘ̣ ܬ݂ܢܳܢ ܗ̱ܘܰܝܬ݁ ܚܰܢܳܢܳܐ: ܡܰܚܶܐ ܡܺܝ̈ܬ݂ܶܐ. ܠܳܥܳܙܳܪ ܠܳܐ ܡܳܐܶܬ݂ ܗ̱ܘܳܐ ܗ̄ ܒ݂ܪܺܝ̣ܟ݂ ܗ̱ܽܘ ܕ݂ܢܰܚܡܶܗ ܀

ܐ̱ܚܪܺܢܳܐ ܏ܒܩ: ܩܽܘ̇ܩܳܝܳܐ

ܩܽܘ̣ܪ̈ܒ݁ܳܢܶܐ ܩܰܪܶܒ݂ܽܘ̣ܢ ܠܺܝ: ܐ݀ܳܡܪܳܐ ܢܰܦ݂ܫܳܐ. ܕܠܐ ܐܺܝܬ݂ ܡܶܕ݁ܶܡ ܕ݁ܡ̇ܰܘܬܰ݁ܪ ܠܺܝ: ܐܰܝܟ݂ ܦ݁ܰܓ݂ܪܶܗ ܕ݁ܡܳܪܝܳܐ. ܠܳܐ ܡ̇ܰܘܬ݁ܰܪ ܠܺܝ: ܒܶܟ݂ܝܳܐ ܘܬ݂ܶܢ̈ܚܳܬ݂ܳܐ. ܐܰܝܟ݂ ܕ݁ܡ̇ܰܘܬ݁ܰܪ ܠܺܝ: ܦܿܰܓ݂ܪܶܗ ܕ݁ܰܡܫܺܝܚܳܐ. ܡܳܐ ܕ݂ܩ݀ܳܝܡܺܝܬ݁ܽܘ̇ܢ ܒ݁ܰܨܠܽܘ̇ܬ݂ܳܐ: ܟܿܳܗ̈ܢܶܐ ܨܰܠܰܘ ܥܠܰܝ. ܕ݁ܳܐܙܠ̱ܳܐ ܐ̱ܢܳܐ ܘܡܶܬ݂ܩܰܒ݁ܠܳܐ ܐ̱ܢܳܐ: ܩܕ݂ܳܡ ܡܳܪܳܐ ܕ݂ܥܳܠܡ̈ܶܐ ܗ̄ ܩܕ݂ܳܡ ܒ݁ܺܐܡ ܕ݁ܰܡܫܺܝ̣ܚܳܐ ܀
ܙܘܳܕ݂̈ܶܐ ܠܽܐܘ̣ܪܚܳܐ ܫܩܰܠܬ݁ܳܟ݂ ܠܺܝ܆ ܒܿܪܳܐ ܕ݂ܰܐܠܳܗܳܐ. ܡܳܐ ܕ݂ܟ݂ܶܦ݂ܢܶܬ݂ ܐܶܟ݂ܠܶܬ݂ ܡܶܢܳܟ݂܉ ܙܳܝܽܘ̇ܢܶܗ ܕ݁ܥܳܠܡܳܐ. ܢܽܘ̣ܪܳܐ ܬ݂ܶܪܚܰܩ܉ ܡܶܢ ܨܶܝܕ݂ ܗܰܕ݁̈ܳܡܰܝ. ܡܳܐ ܕ݂ܦܳܐܰܚ ܡܶܢܝ̱܉ ܪܺܝܚ ܦ݁ܰܓ݂ܪܳܟ݂ ܘܰܕ݂ܡܳܟ݂. ܡܰܥܡܽܘ̇ܕ݂ܺܝܬ݂ܳܐ ܬ݂ܶܗܘܶܐ ܠܺܝ܆ ܐܶܠܦ݂ܳܐ ܕ݂ܠܳܐ ܛܳܒܼܥܳܐ. ܘܠܳܟ݂ ܡܳܪܰܢ ܐ݀ܶܚܙܶܝܟ݂ ܬ݁ܰܡܳܢ܆ ܒ݁ܝܰܘܡܳܐ ܕ݂ܰܩܝܳܡܬ݁ܳܐ ܗ̄ ܒ݁ܝܰܘܡܶܗ ܕ݁ܢܽܘ̣ܚܳܡܳܐ ܀
܏ܫܘܒ: ܫܽܘ̣݂ܒ݂ܚܳܐ ܠܳܟ݂ ܝܶܫܽܘ̇ܥ ܡܰܠܟ݁ܳܐ: ܕܿܰܬ݂ܪ̈ܰܝܗܽܘ̇ܢ ܥܳܠܡ̈ܶܐ. ܕ݁ܰܥܬ݂ܺܝܕ݂ ܐܰܢ̱ܬ݁ ܕ݁ܬ݂ܺܐܬ݂ܶܐ ܒ݂ܫܽܘ̣ܒ݂ܚܳܐ: ܠܰܡܕ݂ܳܢܳܗ̇ ܠܰܐܪܥܳܐ. ܡܳܐ ܕ݂ܡܰܠܰܐܟ݂̈ܶܐ: ܡܙܰܝܚܺܝܢ ܠܪܰܒ݁ܽܘ̣ܬ݂ܳܟ݂. ܘܟ݂ܽܘ̣ܪܣܝܳܐ ܕ݂ܢܽܘ̣ܪܳܐ: ܡܰܬ݂ܩܰܢ ܠܺܐܝܩܳܪܳܟ݂. ܡܳܐ ܕ݂ܢܰܗܪܳܐ ܕ݂ܢܽܘ̣ܪܳܐ ܪܳܕ݂ܶܐ: ܠܒ݂ܽܘ̣ܚܪܳܢܳܐ ܕ݂ܟ݂݀ܽܠ ܒ݁ܣܰܪ. ܢܓ݂ܽܘ̣ܠܽܘ̣ܢ ܪ̈ܰܚܡܶܐ ܕ݂ܛܰܝܒ݁ܽܘ̣ܬ݂ܳܟ݂. ܥܰܠ ܥܰܒ݂ܕ݂̈ܰܝܟ݁ ܕ݁ܰܫܟ݂ܶܒ݂ܘ̱ ܗ̄ ܢܝܳܚܳܐ ܡܳܪܝ̱ ܠܥܰܒ݂ܕ݁̈ܰܝܟ݁ ܀
܏ܡܢ: ܐܶܬ݁ܕ݁ܰܟ݂ܪ ܡܳܪܝܳܐ ܠܥܰܢܺܝܕ݂̈ܰܝܢ: ܘܰܢܝܳܚܳܐ ܥܒ݂ܶܕ݂ ܠܗܽܘ̇ܢ. ܕ݁ܠܰܒ݂ܫܽܘ̣ܟ݂ ܡܶܢ ܡܰܥܡܽܘ̇ܕ݂ܺܝܬ݂ܳܐ: ܘܫܰܩܠܽܘ̣ܟ݂ ܡܶܢ ܡܰܕ݂ܒ݁ܚܳܐ. ܗܳܢܽܘ̇ܢ ܕ݁ܶܐܟ݂ܰܠܘ̱ ܦ݁ܰܓ݂ܪܳܟ݂ ܩܰܕ݂ܺܝܫܳܐ. ܘܶܐܫܬ݁ܺܝܽܘ ܠܰܕ݂ܡܳܟ݂ ܟܿܳܣܳܐ ܕ݂ܦ݂ܽܘ̣ܪܩܳܢܳܐ. ܥܰܡ ܐܰܒ݂ܪܳܗܳܡ ܢ̣ܶܬ݂ܒ݁ܰܣܡܽܘ̣ܢ܆ ܒ݁ܶܝܬ݂ ܡܰܠܟ݁ܽܘ̣ܬ݂ܳܐ. ܘܡܶܢ ܝܰܡܺܝ̣ܢܳܟ݂ ܢ̣ܶܩܥܽܘ̇ܢ ܠܳܟ݂. ܕ݁ܠܳܟ݂ ܫܽܘ̣ܒ݂ܚܳܐ ܠܡܳܪܝܳܐ ܗ̄ ܢܝܳܚܳܐ ܡܳܪܝ̱ ܠܥܰܒ݂ܕ݁̈ܰܝܟ݁ ܀
ܞ♱ܞ♱ܞ

ܒܳܥܽܘ̣ܬ݂ܳܐ ܕܡܳܪܝ̱ ܒ݁ܰܠܰܝ

ܚܰܕ݁ܶܬ݂ ܡܠܶܐ ܪ̈ܰܚܡܶܐ: ܒ݁ܪܺܝܬ݂ܳܟ݂ ܒ݁ܢܽܘ̣ܚܳܡܳܐ܀
ܠܥܰܒܼܕܿ̈ܰܝܟ݁ ܘܣܳܓ݂ܽܘ̇ܕ݂̈ܰܝܟ݁: ܕ݁ܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂ ܀
ܐܰܢܺܝ̣ܚ ܘܚܰܣܐ ܠܗܽܘ̇ܢ: ܡܳܪܝܳܐ ܠܥܰܢܺܝܕ݂̈ܰܝܢ. ܕܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂: ܘܚ݀ܳܝܪܺܝܢ ܠܡܶܐܬ݂ܺܝܬ݂ܳܟ݂ ܀
ܐܰܢܺܝ̣ܚ ܠܰܩܒ݂ܺܝ̣ܪ̈ܶܐ: ܡܰܠܟ݁ܳܐ ܫܡܰܝܳܢܳܐ. ܘܰܐܣܓ݁ܳܐ ܫܽܘ̣ܒ݂ܩܳܢܳܐ ܠܥܰܢܺܝܕ݂̈ܶܐ ܡܗܰܝܡ̈ܢܶܐ ܀ 
ܒ݁ܥܽܘ̣ܒ݁ܶܗ ܕ݁ܐܰܒ݂ܪܳܗܳܡ: ܕ݁ܺܐܝܣܚܳܩ ܘܰܕ݂ܝܰܥܩܽܘ̇ܒ݂. ܐܰܫܪܳܐ ܡܳܪܝ̱ ܠܥܰܒ݂ܕ݁̈ܰܝܟ݁: ܕ݁ܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂ ܀
ܫܽܘ̣݂ܒ݂ܚܳܐ ܠܰܡܫܺܝ̣ܚܳܐ: ܕ݁ܩܳܪܶܐ ܠܥܰܢܺܝܕ݂̈ܶܐ. ܘܩ݀ܝܡܺܝܢ ܕ݁ܠܳܐ ܚܒ݂ܳܠܳܐ: ܘܙܳܡܪܺܝܢ ܬ݁ܶܫܒ݁ܽܘ̇ܚܬ݁ܳܐ ܀

ܦ݁ܰܓ݂ܪ̈ܶܐ ܘܢܰܦ݂ܫ̈ܳܬ݂ܳܐ: ܢ̣ܶܩܥܽܘ̇ܢ ܫܰܘܝܳܐܝܺܬ݂܀ 
ܒ݁ܪܺܝܟ݂ ܕ݁ܶܐܬ݂ܳܐ ܘܳܐܬ݂ܶܐ ܘܰܡܢܰܚܶܡ ܡܺܝ̈ܬ݂ܶܐ ܀
 
ܞ♱ܞ♱ܞ 


== ܕܢܓ݂ܗ ܬܪܝܢ ܒܫܒ݁ܐ ==
[[Image:ديرالعومر.jpg|thumb|200px|  ܕܒܝܬ ܙܠܝܢ ܒܐܬܪܐ ܕ[[ܣܘܪܝܐ]]]]

ܥܶܢܝܳܢܳܐ ܕ݂ܪܰܡܫܳܐ. ܩܰܕ݂ܡܳܝܰܬ݂ ܡܰܙܡܽܘ̇ܪ̈ܶܐ ܕ: ܩܡ ـ ܩܡܐ ـ ܩܝܚ ـ ܩܝܘ

ܟ݁ܶܢ ܥܶܩܒ݁ܳܐ

ܚܛܺܝܬ݂ ܒ݁ܰܫܡܰܝܳܐ ܘܰܩܕ݂ܳܡܰܝܟ݁ ܘܠܳܐ ܫܳܘܶܐ ܐ̱ܢܳܐ ܕ݂ܒ݂ܪܳܟ݂ ܐܶܬ݂ܩܪܶܐ. ܩܰܒ݁ܶܠܰܝܢܝ̱ ܐܰܝܟ݂ ܐܰܓ݂ܺܝܪܳܐ ܘܶܐ݀ܗܘܶܐ ܒ݂ܒ݂ܰܝܬ݁ܳܟ݂ ܥܰܒ݂ܕ݁ܳܐ ܥܰܠ ܕ݁ܰܚܛܺܝܬ݂ ܀
ܣܛܳܘ ܡܶܢ ܩܰܐܠܳܘܣ ܩܽܘܪܝܶܐ ܠܶܝܣܳܘܢ ܀
ܩܳܠܳܐ ܒܩܺܝܢܰܬܼ ܩܰܒ݁ܶܠܳܝܗ̱ܝ ܡܳܪܰܢ
ܦܶܬ݂ܓ݂ܳܡܳܐ: ܒ݁ܚܽܘ̣ܒ݁ܳܐ ܘܰܒ݂ܗܰܝܡܳܢܽܘ̣ܬ݂ܳܐ: ܩܰܒ݁ܶܠܳܝܗ̱ܝ ܡܳܪܰܢ: ܠܦ݂ܺܝܪܡܳܐ ܗܳܢܳܐ ܡܶܢ ܐܺܝܕ݂̈̄ܝܢ: ܐܰܝܟ݂ ܦܺܝܪܡܶܗ ܕ݁ܰܐܗܪܽܘ̇ܢ: ܕ݁ܰܟ݂ـܠܳܐ ܡܰܘܬ݁ܳܐ ܡܶܢ ܥܰܡܳܐ ܀
ܫܰܒ݁ܚ̈ܳܝܗ̱ܝ ܟ݁ܽܠܗܶܝܢ ܐܶܡ̈ܘܳܬ݂ܳܐ:  ܦܺܝܪܡܳܐ ܕ݂ܩܰܪܶܒ݂ܘ̱ ܠܳܟ݂: ܥܰܒ݂ܕܿ̈ܰܝܟܿ ܠܰܢܝܳܚܳܐ ܕ݂ܪ̈ܰܚܡܰܝܟ݂. ܢ̣ܶܗܘܶܐ ܠܚܽܘ̣ܣܳܝܰܢ: ܘܰܠܫܽܘ̣ܒ݂ܩܳܢܳܐ ܕ݂ܰܚܛܳܗ̈ܰܝܢ܀
܏ܫܘܒ: ܫܽܘ̣ܒ݂ܚܳܐ ܠܳܟ݂ ܡܳܪܰܢ: ܕ݁ܫܽܘ̣ܒ݂ܚܳܟ݂ ܒܿܰܐܪܥܳܐ ܘܒܼܰܫܡܰܝܳܐ. ܘܰܡܫܰܒ݁ܚܺܝܢ ܠܰܫܡܳܟ݂: ܫܡܰܝ̈ܳܢܶܐ ܘܰܐܪ̈ܥܳܢܳܝܶܐ ܀
܏ܡܢ: ܐܰܝܟ݁ܰܢ ܕ݁ܶܐܬ݂ܩܰܒ݁ܰܠ: ܦ݁ܺܝܪܡܶܗ ܕ݁ܰܐܗܪܽܘ̇ܢ ܘܰܦ݂ܝܳܣܶܗ. ܗܳܟ݂ܰܢ ܢ̣ܶܬ݂ܩܰܒ݁ܰܠ: ܦ݁ܺܝܪܡܳܐ ܕ݂ܩܰܪܶܒ݂ܘ̱ ܣܳܓ݂ܽܘ̇ܕ݂̈ܰܝܟ݁ ܀
ܕ݁ܝܳܠܕ݁ܰܬ݂ ܐܰܠܳܗܳܐ: ܗܰܘ ܪܺܝܫ ܡܰܠܰܐܟ݂̈ܶܐ: ܫܠܳܡܳܐ ܐܰܝܬ݁ܺܝ ܠܒ݂ܰܪ̱ܬ݂ ܕ݁ܰܘܺܝܕ݂. ܘܣܰܒܿܪܳܗ̇ ܘܶܐܡܰܪ ܠܳܗ̇: ܕ݁ܡܳܪܝ̱ ܥܰܡܶܟ݂ܝ̱ ܘܡܶܢܶܟ݂ܝ̱ ܕ݁ܳܢܰܚ ܀
ܗܺܝ ܡܰܪܝܰܡ ܐܶܡܪܰܬ݂݀: ܕ݁ܠܰܘ ܐܶܢܳܐ ܛܥܶܢܬ݂ܶܗ ܠܰܒ݂ܪܳܐ. ܗܽܘܝܽܘ ܕ݂ܰܛܥܺܝܢ ܠܺܝ: ܘܰܡܕ݂ܰܒ݁ܰܪ ܣܰܘ̈ܦ݁ܶܐ ܕ݂ܰܐܪܥܳܐ ܀
ܐܶܠܦ݂ܳܐ ܗ̱ܘܳܬ݂ ܡܰܪܝܰܡ: ܘܛܶܥܢܰܬ݂݀ ܙܰܝܚܰܬ݂݀ ܝܰܩܰܪܬ݂ܶܗ. ܠܗܰܘ ܩܽܘ̇ܒ݂ܰܪܢܺܝܛܺܝ: ܡܳܪܳܐ ܕ݂ܟ݂݀ܽܠܗܶܝܢ ܒܶܪ̈ܝܳܬ݂ܳܐ ܀
ܣܰܢܝܳܐ ܗܰܘ ܕ݁ܰܚܙܳ̇ܐ: ܡܽܘ̣ܫܶܐ ܢܒ݂ܺܝܳܐ ܒܛܽܘ̣ܪ ܣܺܝܢܰܝ. ܠܶܟ݂ܝ̱ ܗ̱ܽܘ ܨܳܐܰܪ ܗ̱ܘܳܐ: ܡܰܪܝܰܡ ܝܳܠܕ݁ܰܬ݂ ܐܰܠܳܗܳܐ ܀
ܕ݁ܩܰܕܿ̈ܺܝܫܶܐ: ܢܒ݂ܺܝ̈ܶܐ ܒ݂ܚܰܫܳܐ ܙܪܰܥܘ̱: ܘܰܫܠܺܝ̈ܚܶܐ ܒ݂ܚܰܕ݂ܽܘ̣ܬ݂ܳܐ ܚܨܰܕ݂ܘ̱. ܘܡܰܠܦ݂ܳܢ̈ܶܐ ܚܡܰܠܘ̱ ܗ̱ܘܰܘ: ܟ݁ܰܪܝܳܐ ܕ݂ܰܡܠܶܐ ܚܰܕ݂̈ܘܳܬ݂ܳܐ ܀
ܢܒ݂ܺܝ̈ܶܐ ܩܰܕܿ̈ܺܝ̣ܫܶܐ: ܘܰܫܠܺܝ̈ܚܶܐ ܒ݂ܢܰܝ̈ ܡܰܠܟ݁ܽܘ̣ܬ݂ܳܐ. ܨܰܠܰܘ ܕ݁ܠܳܐ ܢ̇ܶܛܒ݁ܰܥ: ܒ݁ܝܰܡܳܐ ܫܓ݂ܺܝ̣ܫܳܐ ܕ݂ܰܚܛܳܗ̈ܶܐ ܀
ܣܳܗ̈ܕ݁ܶܐ ܩܰܕܿ̈ܺܝ̣ܫܶܐ: ܥܰܒܕܿ̈ܰܘܗ̱ܝ ܕ݁ܰܐܠܳܗܳܐ ܡܪܰܝܡܳܐ. ܨܠܽܘ̇ܬ݂ܟ݂ܽܘ̇ܢ ܬ݁ܶܗܘܶܐ ܠܰܢ: ܫܽܘ̣ܪܳܐ ܪܳܡܳܐ ܘܒ݂ܶܝܬ݂ ܓܿܰܘܣܳܐ ܀
ܣܳܗ̈ܕ݁ܶܐ ܚܙܰܘ ܠܰܒ݂ܪܳܐ: ܕ݁ܰܦ݂ܫܰܛ ܐܺܝܕ݂̈ܰܘܗ̱ܝ ܒ݁ܰܙܩܺܝ̣ܦ݂ܳܐ. ܘܰܐܫܠܶܡܘ̱ ܨܰܘܪ̈ܰܝܗܽܘ̇ܢ: ܠܟ݂݀ܽܠ ܫܶܢܕ݁̈ܺܝܢ ܡܶܛܽܠ ܚܽܘ̣ܒ݁ܶܗ ܀
ܕ݁ܰܬ݂ܝܳܒ݂ܽܘ̣ܬ݂ܳܐ. ܦ݁ܶܬ݂ܓ݂ܳܡܳܐ. ܡܗܰܝܡܰܢ ܗ̱ܽܘ ܡܳܪܝܳܐ ܒ݂ܡ̈ܶܠܰܘܗ̱ܝ:  ܦ݁ܽܘ̣ܡܳܟ݂ ܩܰܕ݁ܺܝ̣ܫܳܐ: ܐܶܫܬ݁ܰܘܕ݁ܺܝ ܘܗܳܟ݂ܰܢ ܐܶܡܰܪ. ܕ݁ܰܩܪܰܘ ܘܥܳܢܶܐ ܐ̱ܢܳܐ: ܘܩܽܘ̇ܫܽܘ̣ܢ ܘܶܐܢܳܐ ܦ݂ܳܬ݂ܰܚ ܐ̱ܢܳܐ ܀
ܠܳܐ ܢ̣ܶܬ݁ܕ݁ܰܓ݁ܰܠ ܫܽܘ̣ܘܕ݁ܳܝܳܟ݂: ܩܪܰܝܢܳܟ݂ ܐܰܝܟ݂ ܕ݁ܶܐܡܰܪܬ݁: ܥܢܺܝ ܠܰܢ ܐܰܟ݂ܡܳܐ ܕ݂ܶܐܫܬ݁ܰܘܕ݁ܺܝܬ݁. ܩܰܒ݁ܶܠ ܬ݁ܶܫܡܫܬ݁ܰܢ: ܘܦ݂ܰܢܳܐ ܒ݂ܪ̈ܰܚܡܰܝܟ݁ ܫܶܐܠܳـ̈ܬ݂ܰܢ ܀
ܢ̇ܶܒ݂ܥܶܐ ܘܠܳܐ ܢ̇ܶܫܠܶܐ: ܘܰܢ̇ܨܰܠܶܐ ܘܠܳܐ ܬ݂ܶܡܰܐܢ ܠܰܢ. ܥܰܕ݂ ܐܺܝܬ݂ ܠܰܢ ܐܰܬ݂ܪܳܐ: ܠܡܶܒ݂ܥܳܐ ܪ̈ܰܚܡܶܐ ܡܶܢ ܡܳܪܰܢ ܀
ܨܠܽܘ̇ܬ݂ܰܢ ܬ݁ܶܒ݂ܣܰܡ ܠܳܟ݂: ܘܒ݂ܳܥܽܘ̣ܬ݂ܰܢ ܬ݁ܶܥܽܘ̇ܠ ܩܕ݂ܳܡܰܝܟ݁. ܘܰܐܝܟ݂ ܥܶܛܪܳܐ ܕ݂ܒ݂ܶܣ̈ܡܶܐ: ܬ݁ܶܬ݂ܩܰܒ݁ܰܠ ܩܕ݂ܳܡ ܪܰܒ݁ܽܘ̣ܬ݂ܳܟ݂ ܀
ܕ݁ܥܰܢܺܝ̣ܕ݂̈ܶܐ: ܒ݁ܽܐܘ̇ܪܫܠܶܡ ܕ݁ܰܠܥܶܠ: ܘܒ݂ܥܺܕ̱݁ܬ݁ܳܐ ܕ݂ܒ݂ܶܝܬ݂ ܐܰܪ̈ܥܳܢܶܐ. ܥܒ݂ܶܕ݂ ܡܳܪܝ̱ ܕ݁ܽܘ̣ܟ݂ܪܳܢܳܐ: ܠܥܰܒ݂ܕ݁̈ܰܝܟ݁ ܕ݁ܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂ ܀
ܩܳܠܳܐ ܕ݂ܬ݂ܪܶܝܢ
ܪܶܟ݂ܢܳܐ ܫܬ݁ܺܝ̣ܬ݂ܳܝܳܐ ܏ܒܩ: ܠܳܐ ܠܕ݂ܺܝܢܳܐ ܘܠܳܐ ܠܰܬ݂ܒ݂ܰܥܬ݂ܳܐ

ܦ݁ܶܬ݂ܓ݂ܳܡܳܐ. [[ܡܪܢ]] [[ܝܫܘܥ]] [[ܡܫܝܚܐ]]: ܠܳܐ ܠܕ݂ܺܝܢܳܐ ܘܠܳܐ ܠܰܬ݂ܒ݂ܰܥܬ݂ܳܐ: ܢ̣ܶܗܘܶܐ ܠܰܢ ܡܳܪܝ̱. ܦ݁ܰܓ݂ܪܳܟ݂ ܘܰܕ݂ܡܳܟ݂ ܕ݁ܰܫܩܰܠܢܰܢ. ܐܶܠܳܐ ܠܚܽܘ̣ܣܳܝܳܐ ܕ݂ܚܰܘ̈ܒ݁ܶܐ. ܘܰܠܫܽܘ̣ܒ݂ܩܳܢܳܐ. ܘܠܰܩܝܳܡܬ݁ܳܐ ܕ݂ܡܶܢ ܝܰܡܺܝܢܳܟ݂ ܗ̄ ܒ݁ܓ݂ܰܠܝܽܘ̣ܬ݂ ܐܰܦ݁̈ܶܐ ܀
ܡܶܢ ܢܰܚܠܳܟ݂ ܒ݁ܰܣܺܝܡܳܐ ܬ݂ܰܫܩܶܐ ܐܶܢܽܘ̇ܢ: ܦ݁ܰܓ݂ܪܳܟ݂ ܡܳܪܰܢ ܕ݁ܰܫܩܰܠܢܰܢ: ܘܰܕ݂ܡܳܟ݂ ܚܰܝܳܐ. ܕ݁ܶܐܫܬ݁ܺܝܢܰܢ ܒ݁ܗܰܝܡܳܢܽܘܬ݂ܳܐ. ܢ̣ܶܗܘܶܐ ܓ݂ܺܝܫܪܳܐ ܘܡܰܥܒ݁ܰܪܬ݁ܳܐ. ܘܒ݂ܶܗ ܢ̇ܶܫܬ݁ܰܘܙܰܒ݂. ܡܶܢ ܢܽܘ̣ܪܳܐ ܘܡܶܢ ܓ݁ܺܗܰܢܳܐ ܗ̄ ܘܢ̇ܺܐܪܰܬ݂ ܚܰܝ̈ܶܐ ܀
܏ܫܘܒ: ܫܽܘ̣ܒ݂ܚܳܐ ܠܶܗ ܠܡܰܠܟ݁ܳܐ ܡܫܺܝ̣ܚܳܐ: ܕ݁ܟ݂ܰܠܶܠ ܘܰܐܘܪܶܒ݂. ܠܣܳܓ݂ܽܘ̇ܕ݂̈ܰܘܗ̱ܝ ܒ݁ܰܐܪܒ݁ܰܥ ܦ݁ܶܢܝ̈ܳܢ. ܘܥܰܒ݂ܕ݁ܶܗ ܠܕ݂ܰܘܺܝܕ݂ ܟ݁ܶܢܳܪܳܐ: ܘܗܳܐ ܙܳܡܪ̈ܳܢ ܒ݁ܶܗ. ܥܺܕ݂̈ܳܬ݂ܳܐ ܥܰܡ ܕ݁ܰܝܪ̈ܳܬ݂ܳܐ ܗ̄ ܒ݁ܪܺܝܟ݂ ܕܿܙܰܡܰܪ ܒ݁ܶܗ ܀
܏ܡܢ: ܫܽܘ̣ܒ݂ܚܳܐ ܠܳܗ̇ ܠܗܳܝ ܛܰܝܒ݁ܽܘ̣ܬ݂ܳܐ: ܕ݁ܢܶܚܬ݁ܰܬ݂݀ ܘܰܫܪܳܬ݂݀. ܒ݁ܓ݂ܰܘ ܓ݁ܽܘ̣ܒ݁ܳܐ ܕ݂ܰܐܪ̈ܝܰܘܳܬ݂ܳܐ. ܘܣܶܟ݂ܪܰܬ݂݀ ܠܦ݂ܽܘ̣ܡܳܐ ܕ݂ܚܰܝܘ̈ܳܬ݂ܳܐ: ܕ݁ܠܳܐ ܢ̣ܚܰܒ݁ܠܳـܢ̈ܳܝܗ̱ܝ. ܠܫܽܘ̣ܦ݂ܪܶܗ ܦ݁ܰܐܝܳܐ ܕ݂ܕ݂ܳܢܺܝܐܝܶܠ ܗ̄ ܒ݁ܪܺܝܟ݂ ܗ̱ܽܘ ܕ݂ܦ݂ܰܨܝܶܗ ܀
ܒ݁ܙܳܟ݂ܽܘ̣ܬ݂ܶܗ ܕ݁ܕ݂ܰܘܺܝܕ݂ ܡܰܠܟ݁ܳܐ: ܢܩܰܫ̈ܝ̱ ܒ݁ܰܦ݂ܠܰܓ݁̈ܶܐ. ܥܠܰܝ̈ܡܳܬ݂ܳܐ ܥܶܒ݂ܪ̈ܳܝܳܬ݂ܳܐ. ܒ݁ܕ݂ܽܘ̣ܟ݂ܪܳܢܳܗ̇ ܕܰܡܒ݂ܰܪܰܟ݂ܬ݁ܳܐ. ܥܺܝܪ̈ܶܐ ܘܐ̱ܢܳܫ̈ܳܐ. ܙܳܡܪܺܝܢ ܫܽܘ̣ܒ݂ܚܳܐ ܘܬ݂ܰܘܕ݁ܺܝܬ݂ܳܐ ܗ̄ ܠܡܳܪܝܳܐ ܕ݂ܰܓ݂ܒ݂ܳܗ̇ ܀
ܠܥܳܠܰܡ ܢ̣ܶܗܘܶܐ ܕ݂ܽܘ̣ܟ݂ܪܳܢܳܗ̇: ܕ݁ܰܡܒ݂ܰܪܰܟ݂ܬ݁ܳܐ. ܒ݁ܬ݂ܽܘ̣ܠܬ݁ܳܐ ܝܳܠܕ݁ܰܬ݂ ܐܰܠܳܗܳܐ. ܕ݁ܝܶܠܕ݁ܰܬ݂݀ ܠܰܢ ܒܿܰܒ݂ܬ݂ܽܘ̣ܠܽܘܬ݂ܳܗ̇  ܡܰܠܟ݁ܳܐ ܡܫܺܝܚܳܐ: ܦ݁ܪܽܘ̇ܩܳܐ ܕ݂ܟ݂݀ܽܠ ܒ݁ܶܪ̈ܝܳܬ݂ܳܐ ܗ̄ ܨܠܽܘ̇ܬ݂ܳܗ̇ ܥܰܡܰܢ ܀
ܠܥܳܠܰܡ ܥܳܠܡܺܝܢ ܠܳܐ ܥܳܒ݂ܰܪ: ܝܽܘ̇ܡ ܕ݁ܽܘ̣ܟ݂ܪܳܢܳܗ̇. ܕ݁ܰܒ݂ܬ݂ܽܘ̣ܠܬ݁ܳܐ ܕ݂ܟ݂ܺܝܬ݂ܳܐ ܡܰܪܝܰܡ. ܕ݁ܰܠܥܳܠܰܡ ܥܳܠܡܺܝܢ ܩܰܝܳܡ: ܝܰܠܕ݁ܳܐ ܕ݂ܡܶܢܳܗ̇. ܘܡܰܠܟ݁ܽܘ̣ܬ݂ܶܗ ܠܳܐ ܡܶܫܬ݁ܰܪܝܳܐ ܗ̄ ܠܥܳܠܰܡ ܥܳܠܡܺܝܢ ܀
ܒ݁ܬ݂ܽܘ̣ܠܬܿܳܐ ܣܶܦ݂ܩܰܬ݂݀ ܘܰܛܥܶܢܬ݂ܶܗ: ܠܚܰܝܠܳܐ ܟ݂ܰܣܝܳܐ. ܕ݁ܰܛܥܺܝܢ ܠܰܐܪܥܳܐ ܘܠܰܫܡܰܝ̈ܳܐ. ܘܗܳܐ ܡܦ݂ܺܝܣܳܐ ܠܶܗ ܒ݁ܬ݂ܰܟ݂ܫܶܦ݂ܬ݁ܳܐ. ܚܠܳܦ݂ ܚܰܛܳܝ̈ܶܐ. ܕ݁ܩܳܪܶܝܢ ܠܶܗ ܒ݁ܗܰܝܡܳܢܽܘ̣ܬ݂ܳܐ ܗ̄ ܘܒ݂ܰܬ݂ܪܺܝܨܽܘ̣ܬ݂ܳܐ ܀
ܕ݁ܩܰܕ݁̈ܺܝܫܶܐ: ܫܶܡܥܽܘ̇ܢ ܪܺܝܫܳܐ ܕ݂ܰܫܠܺܝ̈ܚܶܐ: ܘܦ݂ܰܘܠܳܘ̇ܣ ܓܿܰܒ݂ܝܳܐ. ܘܝܽܘܚܰܢܳܢ ܕ݁ܰܐܥܡܶܕ݂ ܡܳܪܶܗ. ܗܘܰܘ ܒ݁ܰܥܳܝ̈ܶܐ ܚܠܳܦ݂ ܥܳܢ̈ܳܐ. ܗܳܝ ܕ݁ܰܪܥܰܝܬ݁ܽܘ̇ܢ. ܥܰܠ ܡܰܪ̈ܓ݁ܶܐ ܕ݂ܗܰܝܡܳܢܽܘ̣ܬ݂ܳܐ ܗ̄ ܘܕ݂ܰܒ݁ܰܪܽܘ̣ܢܳܗ̇ ܀
ܩܪܳܐ ܠܗܽܘ̇ܢ ܡܳܪܰܢ ܠܰܫܠܺܝ̈ܚܰܘܗ̱ܝ: ܘܦ݂ܰܩܶܕ݂ ܐܶܢܽܘ̇ܢ. ܕ݁ܒ݂ܽܐܘ̣ܪܚܳܐ ܕ݂ܚܰܢ̈ܦ݂ܶܐ ܠܳܐ ܬ݂ܺܐܙܠ̱ܽܘ̣ܢ. ܠܒ݂ܶܝܬ݂ ܫܳܡܪ̈ܳܝܶܐ ܠܳܐ ܬ݂ܶܥܠܽܘ̣ܢ. ܘܰܠܝܽܘ̣ܠܦ݁ܳܢܗܽܘ̇ܢ. ܕ݁ܰܦ݂ܪ̈ܺܝ̣ܫܶܐ ܠܳܐ ܬ݂ܶܬ݂ܩܰܪܒ݂ܽܘ̣ܢ ܗ̄ ܚܪܶܡ ܝܽܘ̣ܠܦ݁ܳܢܗܽܘ̇ܢ ܀
ܣܳܗܕܿ̈ܶܐ ܣܓ݂̈ܽܘ̣ܠܶܐ ܡܰܠܳـ̈ܠܶܐ: ܕ݁ܰܥܨܰܪܘ̱ ܐܶܢܽܘ̇ܢ. ܕ݁̈ܰܝܳܢܶܐ ܒ݂ܰܕ݂ܡܽܘ̣ܬ݂ ܥܶܢ̈ܒ݂ܶܐ. ܘܰܪܕ݂ܳܐ ܕ݂ܶܡܗܽܘ̇ܢ ܥܰܠ ܐܰܪܥܳܐ: ܘܰܗܘܰܘ ܕ݁ܶܒ݂ܚܳܐ. ܠܰܐܠܳܗܳܐ ܕ݂ܟ݂ܰܠܶܠ ܐܶܢܽܘ̇ܢ ܗ̄ ܘܰܐܘܪܶܒ݂ ܐܶܢܽܘ̇ܢ ܀
ܣܳܗܕ݁̈ܶܐ ܕ݂ܠܳܐ ܣܳܡܬ݁ܽܘ̇ܢ ܒ݁ܶܣ̈ܡܶܐ: ܩܕ݂ܳܡ ܕ݁̈ܶܚܠܳܬ݂ܳܐ. ܣܪ̈ܺܝܩܳܬ݂ܳܐ ܕ݂ܠܳܐ ܝܽܘ̣ܬ݂ܪ̈ܳܢܶܐ. ܡܰܠܟ݁̈ܶܐ ܡܪܺܝܡܺܝܢ ܬ݁ܳܓ݂ܰܝ̈ܗܽܘ̇ܢ: ܡܶܢ ܪ̈ܺܝܫܰܝܗܽܘ̇ܢ. ܘܣܳܓ݂ܕ݁ܺܝܢ ܩܽܘ̣ܕ݂ܡܰܬ݂ ܓ݁ܰܪ̈ܡܰܝܟ݁ܽܘ̇ܢ ܗ̄ ܨܠܽܘ̇ܬ݂ܟ݂ܽܘ̇ܢ ܥܰܡܰܢ ܀
ܕ݁ܚܰܕ݂ ܩܢܽܘ̇ܡܳܐ: ܝܰܬ݁ܺܝ̣ܪ ܡܶܢ ܫܶܡܫܳܐ ܘܣܰܗܪܳܐ: ܦ݁ܐܶܐ ܗ̱ܘܳܐ ܘܰܪܓ݂ܺܝܓ݂. ܕ݁ܽܘ̣ܟ݂ܪܳܢܳܟ݂ ܐܳܘ ܡܳܪܝ̱ ܐܰܦ݂ܪܶܝܡ. ܫܶܡܫܳܐ ܡܰܢܗܰܪ ܒ݁ܺܐܝܡܳܡܳܐ. ܘܣܰܗܪܳܐ ܒܠܺܠܝܳܐ. ܘܫܽܘ̣ܦ݂ܪܳܐ ܕ݂ܺܝܠܳܟ݂ ܒ݁ܟ݂݀ܽܠܥܶܕ݁ܳܢ ܗ̄ ܨܠܽܘ̇ܬ݂ܳܟ݂ ܥܰܡܰܢ ܀
ܕܳܡܶܝܬ݁ ܐܰܒ݂ܽܘ̣ܢ ܡܳܪܝ̱ ܝܰܥܩܽܘ̇ܒ݂: ܠܗܰܘ ܐܺܝܠܳܢܳܐ. ܕ݁ܰܢܨܺܝ̣ܒ݂ ܥܰܠ ܬ݁ܰܦ݁ܳܐ ܕ݂ܡܰܝ̈ܳܐ. ܘܪܺܝܫܶܗ ܡܳܛܶܐ ܠܰܫܡܰܝ̈ܳܐ. ܘܦ݂ܺܐܪ̈ܰܘܗ̱ܝ ܝܳܗܒ݁ܺܝܢ. ܥܽܘ̣ܕ݂ܪ̈ܳܢܶܐ ܠܰܒ݂ܢ̈ܰܝܢܳܫܳܐ ܗ̄ ܨܠܽܘ̇ܬ݂ܳܟ݂ ܥܰܡܰܢ ܀

ܕ݁ܚܰܕ݂ ܒ݁ܫܰܒ݁ܳܐ: ܦ݁ܶܬ݂ܓ݂ܳܡܳܐ: ܪܰܒ݁ ܗ̱ܽܘ ܡܳܪܰܢ ܘܰܡܫܰܒ݁ܰܚ ܪܰܘܪܒ݂ܳܐܝܺܬ݂: ܪܰܒ݁ ܗ̱ܽܘ ܝܰܘܡܶܗ ܕ݁ܚܰܕ݂ ܒ݁ܫܰܒ݁ܳܐ: ܛܽܘ̣ܒ݂ܰܘܗ̱ܝ ܠܰܐܝܢܳܐ. ܕ݁ܢܳܛܰܪ ܠܶܗ ܒ݁ܗܰܝܡܳܢܽܘܬ݂ܳܐ. ܕ݁ܒ݂ܶܗ ܩܳܡ ܡܳܪܰܢ ܡܶܢ ܩܰܒ݂ܪܳܐ: ܘܰܐܘܕ݁ܺܝܽܘ ܥܰܡ̱̈ܡܶܐ. ܒ݁ܰܐܒ݂ܳܐ ܘܒ݂ܰܒ݂ܪܳܐ ܘܪܽܘ̣ܚ ܩܽܘ̣ܕ݂ܫܳܐ ܗ̄ ܚܰܕ݂ ܐܰܠܳܗܳܐ ܀
ܬ݁ܰܘ ܢ̇ܕ݂ܽܘ̣ܨ ܘܢ̇ܶܚܕ݂ܶܐ ܒ݂ܶܗ. ܒܗܳܢ ܚܰܕ݂ ܒ݁ܫܰܒ݁ܳܐ ܥܳܒ݂ܽܘ̇ܪܳܐ: ܦ݁ܰܓ݂ܪܳܟ݂ ܘܰܕ݂ܡܳܟ݂. ܐܰܘܟ݁ܶܠܬ݁ܳܢ ܒ݁ܪܳܐ ܕ݂ܰܐܠܳܗܳܐ. ܘܰܒ݂ܚܰܕ݂ ܒ݁ܫܰܒ݁ܳܐ ܕ݂ܠܳܐ ܥܳܒ݂ܰܪ. ܐܰܫܘܳܐ ܠܟ݂݀ܽܠܰܢ. ܕ݁ܰܢ̇ܝܰܒ݁ܶܒ݂ ܡܶܢ ܝܰܡܺܝ̣ܢܳܟ݂ ܗ̄ ܘܢ̇ܶܚܙܶܐ ܚܢܳܢܳܟ݂ ܀

ܕ݁ܰܬܝܳܒ݂ܽܘ̣ܬ݂ܳܐ. ܦ݁ܶܬ݂ܓ݂ܳܡܳܐ: ܙܰܡܰܪܘ̱ ܠܰܐܠܳܗܳܐ ܘܫܰܒ݁ܰܚܘ̱ ܠܰܫܡܶܗ: ܕ݁ܰܘܺܝܕ݂ ܡܰܠܟ݁ܳܐ ܘܰܢܒ݂ܺܝܳܐ: ܙܰܡܰܪ ܘܶܐܡܰܪ. ܒ݁ܡܰܙܡܽܘ̇ܪܳܐ ܕ݂ܚܰܡܫܺܝܢ ܘܚܰܕ݂. ܪܰܚܶܡܥܠܰܝ  ܐܰܠܳܗܳܐ. ܐܰܣܓ݁ܳܐ ܐܰܫܺܝܓ݂ܰܝܢܝ̱. ܡܶܢ ܥܰܘܠܳܐ ܕ݂ܰܣܥܰܪ̈ܝ̱ ܐܺܝܕ݂̈ܰܝ ܗ̄ ܘܪܰܚܶܡܥܠܰܝ ܀
ܘܫܰܡܠܺܝ ܦ݂̈ܶܠܳܐܬ݂ܳܐ ܡܶܢ ܩܕ݂ܺܝ̣ܡ: ܕ݁ܰܘܺܝܕ݂ ܐܶܬ݂ܢܰܒ݁ܺܝ̣ ܘܶܐܡܰܪ: ܕ݁ܳܐܬ݂ܶܐ ܡܳܪܝܳܐ. ܘܥ݀ܳܨܶܒ݂ ܠܰܬ݂ܒ݂ܺܝ̣ܪ̈ܰܝ ܠܶܒ݁ܳܐ. ܬ݁ܒ݂ܺܝ̣ܪ ܗ̱ܘܳܐ ܠܶܒ݁ܰܢ ܒ݁ܰܚܛܺܝ̣ܬ݂ܳܐ: ܘܥܰܨܒ݁ܶܗ ܡܫܺܝ̣ܚܳܐ. ܒ݁ܝܰܕ݂ ܡܰܝ̈ܳܐ ܕ݂ܡܰܥܡܽܘ̇ܕ݂ܽܝܬ݂ܳܐ ܗ̄ ܒ݁ܪܺܝܟ݂ ܥܳܨܽܘ̇ܒ݂ܶܗ ܀
ܡܳܪܰܢ ܐܶܬ݂ܪܰܚܰܡ ܥܠܰܝܢ: ܡܳܪܰܢ ܩܰܒ݁ܶܠ. ܬܶܫܡܫܬ݁ܰܢ ܘܰܨܠܰܘ̈ܳܬ݂ܰܢ. ܛܰܝܒ݁ܽܘ̣ܬ݂ܳܟ݂ ܬ݁ܶܩܽܘ̣ܡ ܒ݁ܰܐܦ݁̈ܰܝܢ. ܗܳܝ ܕ݁ܗܺܝ ܩܳܡܰܬ݂݀. ܥܰܡ ܣܳܗܕ݁̈ܶܐ ܒ݂ܰܐܓ݂ܽܘ̇ܢܰܝ̈ܗܽܘ̇ܢ ܗ̄ ܘܚܰܝܠܰܬ݂݀ ܐܶܢܽܘ̇ܢ ܀
ܢܰܛܰܪܰܝܢ ܐܰܒ݂ܳܐ ܓ݂ܢܺܝܙܳܐ: ܘܣܰܬ݁ܰܪܰܝܢ ܒ݁ܪܳܐ. ܘܫܰܘܙܶܒ݂ܰܝܢ ܪܽܘ̣ܚܳܐ ܕ݂ܩܽܘ̣ܕ݂ܫܳܐ. ܡܶܢ ܦ݁ܰܚ̈ܰܘܗ̱ܝ ܘܰܡܨܺܝ̣ܕ݂̈ܳܬ݂ܶܗ ܕ݁ܳܐܟ݂ܶܠܩܰܪܨܳܐ: ܕ݁ܡ̇ܰܩܪܶܒ݂ ܥܰܡܰܢ ܘܠܳܐ ܫܳܠܶܐ ܗ̄ ܙܓ݂ܽܘ̇ܪܳܝܗ̱ܝ ܡܶܢܰܢ ܀
ܕ݁ܥܰܢܺܝܕ݂̈ܶܐ: ܥܰܡ ܣܳܗܕ݁̈ܶܐ ܒ݂ܪ̈ܺܝܟ݂ܶܐ ܕ݂ܪܰܚܡܽܘ̣ܟ܆ ܘܥܰܡ ܩܰܕ݁̈ܺܝܫܶܐ. ܕ݁ܰܫܦ݂ܰܪܘ̱ ܠܳܟ݂ ܒ݁ܕ݂ܽܘ̣ܒ݁ܳܪ̈ܰܝܗܽܘ̇ܢ. ܥܒ݂ܶܕ݂ ܕ݁ܽܘ̣ܟ݂ܪܳܢܳܐ ܠܥܰܢܺܝܕ݂̈ܰܝܢ܆ ܘܰܐܫܘܳܐ ܐܶܢܽܘ̇ܢ. ܠܗܰܘ ܩܰܘܡܳܐ ܕ݂ܡܶܢ ܝܰܡܺܝ̣ܢܳܟ݂ ܗ̄ ܘܰܐܢܺܝ̣ܚ ܐܶܢܽܘ̇ܢ ܀



ܩܽܘ̣ܩܰܠܺܝܘ̇ܢ ܕ݁ܰܬ݂ܝܳܒ݂ܽܘ̣ܬ݂ܳܐ (ܡܙܡ̄ ܠܒ̄: ܐـ ܕ)
ܒ݁ܪܶܟ݂ܢܳܐ ܫܬ݁ܺܝ̣ܬ݂ܳܝܐ
ܛܽܘ̣ܒ݂ܰܘܗ̱ܝ ܠܡܰܢ ܕ݁ܶܐܫܬ݁ܒ݂ܶܩ ܠܶܗ ܥܰܘܠܶܗ ܗ̄ ܘܶܐܬ݂ܟ݁ܰܣܺܝܽܘ ܠܶܗ ܚܛܰܗ̈ܰܘܗ̱ܝ ܀
ܛܽܘ̣ܒ݂ܰܘܗ̱ܝ ܠܒ݂ܰܪܢܳܫܳܐ ܕ݂ܠܳܐ ܢ̣ܶܚܫܽܘ̇ܒ݂ ܠܶܗ ܡܳܪܝܳܐ ܚܛܺܝ̣ܬ݂ܶܗ ܗ̄ ܘܠܰܝܬ݁ ܢܶܟ݂ـܠܳܐ ܒ݂ܠܶܒ݁ܶܗ ܀
ܡܶܛܽܠ ܕ݁ܫܶܬ݂ܩܶܬ݂ ܒ݁ܠܺܝܽܘ ܓ݁ܰܪ̈ܡܰܝ ܗ̄ ܟ݂ܰܕ݂ ܢܳܗܶܡ ܗ̱ܘܺܝܬ݂ ܝܰܘܡܳܐ ܟ݂݀ܽܠܶܗ ܀
ܡܶܛܽܠ ܕ݁ܠܺܠܝܳܐ ܘܺܐܝܡܳܡܳܐ ܝܶܩܪܰܬ݂݀ ܥܠܰܝ ܐܺܝܕ݂ܳܟ݂ ܗ̄ ܘܶܐܬ݂ܗܦ݂ܶܟ݂ ܒ݁ܚܰܕ݂ܺܝܝ̱ ܟ݂ܺܐܒ݂ܳܐ ܠܡܶܩܛܠܰܢܝ̱ ܀
܏ܫܘܒ: ܏ܡܢ: ܟ݁ܶܢ ܥܶܩܒ݂ܳܐ:
ܓ݁ܥܺܝܬ݂ ܒ݁ܽܐܘ̣ܠܨ̈ܳܢܰܝ ܘܰܒ݂ܥܳܩ̈ܳܬ݂ܝ̱. ܠܘܳܬ݂ܳܟ݂ ܡܠܶܐ ܪ̈ܰܚܡܶܐ ܘܰܚܢܳܢܳܐ. ܪܳܚܶܡ ܐ̱ܢܳܫܳܐ ܐܰܠܳܗܳܐ. ܕ݁ܰܠܳܢܝ̱ ܘܰܐܣܶܩܰܝܢܝ̱ ܡܶܢ ܥܽܘ̣ܡܩܳܐ ܕ݂ܰܚܛܳܗ̈ܰܝ ܣܰܓ݁ܺܝ̈ܶܐܐ ܘܪܰܚܶܡܥܠܰܝ ܀
ܐ̱ܚܪܺܢܳܐ
[[ܦܶܪܥܽܘ̇ܢ]] ܕ݁ܳܘܝܳܐ ܥܰܡ ܡܰܪ̈ܟ݁ܒ݂ܳܬ݂ܶܗ. ܐܶܬ݁ܛܰܒ݁ܰܥ ܒ݁ܥܽܘ̣ܡ̈ܩܰܘܗ̱ܝ ܕ݁ܰܬ݂ܗܽܘ̇ܡܳܐ. ܥܰܡܳܐ ܕ݂ܶܝܢ ܕ݁ܺܐܝܣܰܪ̈ܠܳܝܶܐ. ܟ݁ܰܕ݂ ܥܒ݂ܰܪ ܒ݁ܰܪܓ݂ܶܠ ܒ݁ܝܰܡܳܐ ܕ݂ܣܽܘ̇ܦ݂. ܒ݁ܩܺܝ̣ܢܬ݁ܳܐ ܥܛܺܝ̣ܦ݂ܰܬ݂ ܙܳܟ݂ܽܘ̣ܬ݂ܳܐ. ܠܰܐܠܳܗܳܐ ܡܰܠܟ݁ܰܢ ܬ݁ܰܘ ܢ̇ܫܰܒ݁ܰܚ. ܡܶܛܽܠ ܕ݁ܰܡܫܰܒ݁ܚܳܐ ܐܺܝܬ݂ܰܘܗ̱ܝ܀
ܐ̱ܚܪܺܢܳܐ
ܒ݁ܚܰܘ̈ܒ݁ܰܝ ܘܰܚܛܳܗ̈ܰܝ. ܡ̇ܰܘܕ݁ܶܐ ܐ̱ܢܳܐ ܩܕ݂ܳܡܰܝܟ݁. ܒ݁ܳܥܶܐ ܐ̱ܢܳܐ ܡܶܢܳܟ݂ ܡܳܪܶܐ ܟ݂݀ܽܠ ܪܰܚܶܡܥܠܰܝ ܀
ܣܛܳܘ ܡܶܢ ܩܰܐܠܳܘܣ ܩܽܘܪܝܶܐ ܠܶܝܣܳܘܢ ܀
ܣܶܕ݂ܪܳܐ ܕܰܬ݂ܝܳܒ݂ܽܘ̣ܬ݂ܳܐ: ܩܳܠܳܐ ܏ܒܩ: ܠܳܐ ܠܕ݂ܺܝܢܳܐ ܘܠܳܐ ܠܰܬ݂ܒ݂ܰܥܬ݂ܳܐ
ܒ݁ܪܰܡܫܳܐ ܩܪܳܟ݂ ܗ̱ܘܳܐ ܐܰܒ݂ܪܳܗܳܡ: ܥܰܠ ܪܺܝܫ ܛܽܘ̣ܪܳܐ. ܘܰܥܢܰܝܬ݁ܳܝܗ̱ܝ ܪܳܚܶܡ ܐ̱ܢܳܫܳܐ. ܘܰܒ݂ܪܰܡܫܳܐ ܩܳܪܶܝܢܰܢ ܠܳܟ݂: ܬ݁ܳܐ ܠܥܽܘ̣ܕ݂ܪܳܢܰܢ. ܐܰܠܳܗܰܢ ܣܰܓ݁ܺܝ ܪ̈ܰܚܡܶܐ ܗ̄ ܘܪܰܚܶܡܥܠܰܝܢ ܀
ܒ݁ܪܰܡܫܳܐ ܩܪܳܟ݂ ܗ̱ܘܳܐ ܚܶܙܰܩܝܳܐ: ܘܶܐܬ݂ܦ݁ܰܨܺܝ ܗ̱ܘܳܐ. ܡܶܢ ܚܰܝܠܶܗ ܕ݁ܳܐܬ݂ܽܘ̇ܪܳܝܳܐ. ܘܰܒ݂ܪܰܡܫܳܐ ܩܳܪܶܝܢܰܢ ܠܳܟ݂: ܦ݁ܰܨܳܐ ܠܰܢ ܡܳܪܝ̱. ܡܶܢ ܒ݁ܺܝ̣ܫܳܐ ܘܚܰܝܠܰܘ̈ܳܬ݂ܶܗ ܗ̄ ܕ݁ܡ̇ܰܩܪܶܒ݂ ܥܰܡܰܢ ܀
܏ܫܘܒ: ܠܳܟ݂ ܩܳܪܝܳܐ ܢܳܦ݂ܫܳܐ ܘܦ݂ܰܓ݂ܪܳܐ: ܕ݁ܬ݂ܶܚܽܘ̇ܢ ܐܶܢܽܘ̇ܢ. ܥܰܕ ܩܰܝܳܡܺܝܢ ܒ݁ܒ݂ܪܺܝܬ݂ܳܐ. ܕ݁ܡܳܐ ܕ݂ܰܦ݂ܪܰܫܽܘ̣ܢ ܚܰܕ݂ ܡܶܢ ܚܰܕ݂: ܠܳܐ ܡܨܶܝܢ ܡܦ݂ܺܝ̣ܣܺܝܢ. ܥܰܠ ܚܰܘ̈ܒ݁ܰܝܗܽܘܢ ܒ݁ܒ݁ܶܝܬ݂ ܕ݁ܺܝܢܳܐ ܗ̄ ܚܽܘ̇ܢ ܠܰܬ݂ܪ̈ܰܝܗܽܘ̇ܢ ܀
܏ܡܢ: ܗܘܺܝ ܠܰܡ ܡܳܪܰܢ ܐܺܝܡܳܡܳܐ: ܕ݁ܠܳܐ ܡܰܕ݂ܪܶܟ݂ ܠܶܗ. ܗܳܢܳܐ ܪܰܡܫܳܐ ܥܳܒ݂ܽܘ̇ܪܳܐ. ܘܰܨܠܺܝ̣ܒ݂ܳܟ݂ ܢ̣ܶܗܘܶܐ ܫܽܘ̣ܪܳܐ: ܕ݁ܰܡܢܰܛܰܪ ܠܰܢ. ܡܶܢ ܒ݁ܺܝ̣ܫܳܐ ܘܚܰܝܠܰܘ̈ܳܬ݂ܶܗ ܗ̄ ܕ݁ܡ̇ܰܩܪܶܒ݂ ܥܰܡܰܢ ܀

ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂
ܩܳܪܶܝܢܰܢ ܠܳܟ݂ ܡܳܪܝܳܐ ܡܳܪܰܢ ܬ݁ܳܐ ܠܥܽܘ̣ܕ݂ܪܳܢܰܢ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀ 
ܡܳܪܝܳܐ ܡܳܪܰܢ ܡܳܪܳܐ ܕ݂ܥܺܝ̣ܪ̈ܶܐ ܘܰܕ݂ܡܰܠܰܐܟ݂̈ܶܐ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܒ݁ܪܰܡܫܳܐ ܕ݂ܥܳܪܶܒ݂ ܢܽܘ̣ܗܪܶܗ ܕ݁ܫܶܡܫܳܐ ܡܶܢ ܦ݁ܶܢ̈ܝܳܬ݂ܳܐ: ܒܳܟ݂ ܡܳܪܝ̱ ܐ݀ܶܢܗܰܪ ܠܰܡܫܰܒ݁ܳܚܽܘ̣ ܠܒ݂ܳܪܽܘ̇ܝܽܘ̣ܬ݂ܳܟ݂. ܡܶܠܬ݂ܳܟ݂ ܬ݁ܶܗܘܶܐ ܫܪܳܓ݂ܳܐ ܠܪ̈ܶܓ݂ܠܰܝ ܒ݁ܰܪ ܐܰܠܳܗܳܐ: ܘܰܚܠܳܦ݂ ܫܶܡܫܳܐ ܗܺܝ ܬ݂ܰܢܗܰܪ ܠܺܝ ܘܶܐܗܰܠܶܟ݂ ܒ݁ܳܗ̇ ܀
ܟ݁ܳܗ̈ܢܶܐ ܝܰܒ݁ܶܒ݂ܘ̱ ܠܰܡܫܰܒ݁ܳܚܽܘ̣ ܒ݂ܥܶܕ݁ܳܢ ܪܰܡܫܳܐ: ܕ݁ܰܐܝܟ݂ ܩܽܘ̣ܪ̈ܒ݁ܳܢܰܘܗ̱ܝ ܕ݁ܡܽܘ̣ܫܶܐ ܒ݂ܪܰܡܫܳܐ ܡܶܬ݂ܩܰܪܒ݂ܺܝܢ ܗ̱ܘܰܘ. ܒ݁ܪ̈ܰܡܫܶܐ ܘܨܰܦ݂ܪ̈ܶܐ ܦ݂ܩܰܕ݂ ܢܳܡܽܘ̇ܣܳܐ ܕ݂ܢ̣ܰܣܩܽܘ̣ܢ ܕ݁̈ܶܒ݂ܚܶܐ: ܘܶܐܬ݁ܬ݁ܙܽܝܥܘ̱ ܟܳܗ̈ܢܶܐ ܒ݂ܪܰܡܫܳܐ ܘܫܰܒ݁ܰܚܘ̱ ܠܰܐܠܳܗܽܘ̣ܬ݂ܳܐ ܀
ܒ݁ܥܶܕ݁ܳܢ ܪܰܡܫܳܐ ܚܠܳܦ݂ ܟ݁݀ܽܠ ܕ݁̈ܶܒ݂ܚܺܝܢ ܗܰܒ݂ܘ̱ ܬ݁ܰܘܕ݁ܺܝܬ݂ܳܐ: ܘܰܚܠܳܦ݂ ܝܰܩ̈ܕ݁ܶܐ ܨܠܽܘ̇ܬ݂ܳܐ ܕ݂ܟ݂ܺܝܬ݂ܳܐ ܒ݂ܚܽܘ̣ܒ݁ܳܐ ܩܰܪܶܒ݂ܘ̱. ܘܰܐܝܢܳܐ ܕ݂ܺܐܝܬ݂ ܠܶܗ ܦ݁ܽܘ̣ܡܳܐ ܘܡܶܠܬ݂ܳܐ ܐܳܦ݂ ܠܶܫܳܢܳܐ: ܚܰܝܳܒ݂ ܕ݁ܢ̣ܰܘܕ݁ܶܐ ܚܠܳܦ݂ ܒ݁ܶܪ̈ܝܳܬ݂ܳܐ ܫܰܬ݁ܺܝ̣ܩ̈ܳܬ݂ܳܐ ܀
ܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܒ݂ܥܶܕ݁ܳܢ ܪܰܡܫܳܐ ܡܶܢ ܡܰܪܥܺܝܬ݂ܳܟ݂: ܕ݁ܰܐܝܟ݂ ܩܽܘ̣ܪܒ݁ܳܢܳܐ ܒ݂ܪܰܡܫܳܐ ܐܶܬ݁ܕ݁ܒ݂ܰܚܬ݁ ܡܶܛܽܠܳܬ݂ܳܗ̇. ܫܽܘ̣ܒ݂ܚܳܐ ܙܳܡܪܳܐ ܠܳܟ݂ ܕ݁ܒ݂ܰܙܩܺܝܦ݂ܳܐ ܕ݂ܡܳܟ݂ ܐܰܫܩܺܝ̣ܬ݁ܳܗ̇: ܘܗܳܐ ܡܶܬ݂ܒ݁ܰܣܡܳܐ ܒ݂ܦ݂ܰܓ݂ܪܳܟ݂ ܘܰܕ݂ܡܳܟ݂ ܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܀

ܚܰܛܦ݁ܰܢܝ̱ ܪܰܡܫܳܐ ܘܰܒ݂ܡܰܛܰܪܬ݂ܶܗ ܕ݁ܠܺܠܝܳܐ ܣܳܡܰܢܝ̱ ܀
ܗܘܺܝ ܠܺܝ ܡܳܪܰܢ ܫܶܡܫܳܐ ܒ݂ܪܰܡܫܳܐ ܘܶܐܗܰܠܶܟ݂ ܒ݁ܳܗ̇ ܀




 


== ܣܘܬܪܐ ܕܬܪܝܢ ܒܫܒܐ ==


ܣܶܕ݂ܪܳܐ ܕ݂ܬ݂ܝܳܒ݂ܽܘ̣ܬ݂ܳܐ: 
ܩܳܠܳܐ ܏ܒܩ: ܠܰܬܚܽܘ̣ܡܳܐ ܕ݂ܗܰܝܡܳܢܽܘ̣ܬ݂ܳܐ ܒ݂ܪܶܟ݂ܢܳܐ ܫܬ݁ܺܝ̣ܬ݂ܳܝܳܐ
ܠܝܰܡܳܐ ܕ݂ܼܪ̈ܰܚܡܰܝܟ݁ ܚܳܐܰܪ ܐ̱ܢܳܐ. ܝܚܺܝ̣ܕ݂ܳܝܳܐ ܐܰܠܳܗܳܐ ܕ݂ܰܣܓ݂ܺܝܽܘ ܚܰܘܒ݁ܰܝ̈ ܘܰܥܫܶܢܘ̱ ܒ݁ܽܘ̣ܨܳܪ̈ܰܝ. ܪܽܘ̇ܣ ܥܠܰܝ ܒ݁ܙܽܘ̇ܦ݂ܳܟ݂ ܕ݁ܰܟ݂ܝܳܐ. ܘܚܰܠܶܠܰܝܢܝ̱ ܒ݁ܕ݂̈ܶܡܥܶܐ ܕ݂ܥܰܝ̈ܢܰܝ ܒ݁ܳܥܶܐ ܐ̱ܢܳܐ ܡܳܪܝ̱ ܒ݁ܚܽܘ̣ܒ݁ܶܗ ܕ݁ܝܳܠܽܘ̇ܕ݂ܳܟ݂. ܠܳܐ ܢ̣ܰܗܠܽܘ̣ܢ ܒ݁ܺܝ ܣܳܩܽܘ̇ܪ̈ܰܝ. ܐܶܠܳܐ ܢ̣ܶܚܕ݁ܽܘ̇ܢ ܡܰܠܰܐܟ݂̈ܶܐ ܒ݂ܚܰܕ݂ ܚܰܛܳܝܳܐ ܕ݂ܬ݂ܳܐܶܒ݂ ܡܶܢ ܥܰܘܠܶܗ. ܘܢ̣ܺܐܡܪܽܘܢ ܕ݁ܰܒ݂ܪܺܝܟ݂ ܗ̱ܽܘ ܡܳܪܝܳܐ. ܕ݁ܰܦ݂ܬ݂ܺܝ̣ܚ ܬ݁ܰܪܥܶܗ ܠܬ݂ܰܝ̈ܳܒ݂ܶܐ ܗ̄ ܒ݁ܠܺܠܝܳܐ ܘܒ݂ܺܐܝܡܳܡܳܐ ܀
ܐܰܢ̱ܬ݁ ܡܳܪܰܢ ܚܽܘ̣ܪ ܒ݁ܰܡܚܺܝ̣ܠܽܘ̣ܬ݂ܝ̱. ܕ݁ܰܚܛܺܝܬ݂ ܣܰܓ݁ܺܝ ܘܰܐܪܓ݁ܶܙܬ݁ܳܟ݂. ܘܠܳܐ ܝܳܕ݂ܰܥ ܐ̱ܢܳܐ ܒ݂ܡܰܢܽܘ̣ ܐܶܬ݂ܓ݁ܰܘܰܣ. ܩܶܪܒ݀݁ܶܬ݂ ܨܶܝܕ݂ ܐܳܣܰܘ̈ܳܬ݂ܳܐ. ܘܰܐܘܦ݁ܺܝܽܘ ܒ݂ܺܝ ܣܰܡ̱̈ܡܳܢܰܝܗܽܘ̇ܢ ܘܫܽܘ̣ܚܢܳܐ ܡܰܪܺܝ̣ܪ ܘܠܰܝܬ݁ ܠܶܗ ܥܳܨܽܘ̇ܒ݂ܳܐ. ܫܶܡܥܶ݀ܬ݂ ܒ݁ܳܟ݂ ܐܳܣܝܳܐ ܛܳܒ݂ܳܐ. ܕ݁ܺܐܝ̣ܬ݂ ܠܳܟ݂ ܣܰܓ݁ܺܝ ܣܰܡ̱̈ܡܳܢܶܐ ܘܰܕ݂ܩܳܪܶܒ݂ ܠܳܟ݂. ܢܳܣܶܒ݂ ܥܽܘ̣ܕ݂ܪ̈ܳܢܶܐ. ܒ݁ܚܽܘ̣ܒ݁ܶܗ ܕ݁ܰܐܒ݂ܳܐ ܝܳܠܽܘ̇ܕ݂ܳܟ݂. ܘܒ݂ܰܨܠܽܘ̣ܬ݂ܳܐ ܕ݂ܗܳܝ ܕ݁ܺܝܠ̣ܶܕ݂ܬ݂ܳܟ݂ ܗ̄ ܚܰܣܳܐ ܠܺܝ ܚܰܘܒ݁ܰܝ̈ ܀
܏ܫܘܒ: ܪܓ݂ܺܝ̣ܓ݂ ܗ̱ܘܳܐ ܩܳܠܳܗ̇ ܕ݁ܚܰܛܳܝܬ݁ܳܐ. ܟ݁ܰܕ݂ ܐܳܡܪܳܐ ܠܶܗ ܠܒ݂ܰܣܳܡܳܐ ܕ݂ܗܰܒ݂ ܠܺܝ ܡܶܫܚܳܐ ܘܣܰܒ݂ ܕ݁ܰܗܒ݂ܳܐ ܛܺܝ̈ܡܰܘܗ̱ܝ. ܡܶܫܚܳܐ ܪܺܝܫܳܝܳܐ ܗܰܒ݂ ܠܺܝ. ܕ݁ܶܐ݀ܚܠܽܘ̇ܛ ܒ݁ܶܗ ܕ݁̈ܶܡܥܶܐ ܕ݂ܥܰܝ̈ܢܰܝ ܘܺܐ݀ܙܰܠ ܐܶ݀ܡܫܽܘ̇ܚ ܠܒ݂ܽܘ̣ܟ݂ܪܶܗ ܕ݁ܥܶܠܳܝܳܐ. ܘܰܬ݂ܟ݂ܺܝܠܳܢ ܥܰܠ ܐܰܠܳܗܳܐ. ܕ݁ܗܳܢ ܡܶܫܚܳܐ ܕ݂ܫ݀ܳܩܠܳܢ ܡܶܢܳܟ݂ ܒ݁ܶܗ ܡܶܫܬ݁ܰܒ݂ܩܺܝܢ ܚܰܘܒ݁ܰܝ̈ ܘܰܚܛܳܗ̈ܰܝ. ܘܟ݂ܰܕ݂ ܫܶܩܠܰܬ݂݀ ܡܶܫܚܳܐ ܘܶܐܙܰܠ̱ܬ݂݀. ܚܙܳܐ ܡܳܪܰܢ ܗܰܝܡܳܢܽܘ̣ܬ݂ܳܗ̇ ܗ̄ ܘܰܫܒ݂ܩ ܠܳܗ̇ ܚܰܘܒ݁ܶܝ̈ܗ̇ ܀

܏ܡܢ: ܠܳܐ ܡܳܪܝ̱ ܐܶ݀ܡܽܘ̣ܬ݂ ܒ݁ܰܚܛܳܗ̈ܰܝ. ܡܶܢ ܗܳܪܟ݁ܳܐ ܡܩ̇ܰܪܶܒ݂ ܐ̱ܢܳܐ ܠܳܟ݂ ܕ݁̈ܶܡܥܶܐ ܕ݂ܥܰܝ̈ܢܰܝ. ܫܽܘ̣ܚܕ݁ܳܐ ܕ݂ܪܳܚܶܡ ܐܰܢ̱ܬ݁. ܠܳܐ ܬ݂ܰܘܪ̈ܶܐ ܡܩ̇ܰܪܶܒ݂ ܐ̱ܢܳܐ ܠܳܟ݂. ܘܠܳܐ ܐܶܡܪ̈ܶܐ ܐܳܦ݂ܠܳܐ ܓ݂ܕ݂̈ܰܝܳܐ ܘܠܳܐ ܫܽܘ̣ܦ݂ܢܺܝ̈ܢܶܐ ܐܳܦ݂ܠܳܐ ܒ݂ܢܰܝ̈ ܝܰܘܢ̈ܶܐ. ܬ݁ܰܪܬ݁ܶܝܢ ܛܽܘ̣ܦ݂ܺܝ̈ܢ ܡܶܢ ܥܰܝ̈ܢܰܝ. ܐܰܝܟ݂ ܚܰܛܳܝܬ݁ܳܐ ܕ݂ܒ݂ܶܝܬ݂ ܫܶܡܥܽܘ̇ܢ. ܩܰܒ݁ܶܠ ܐܶܢܶܝܢ ܘܶܐܬ݂ܪܰܚܰܡܥܠܰܝ. ܒ݁ܚܽܘ̣ܒ݁ܶܗ ܕ݁ܰܐܒ݂ܳܐ ܝܳܠܽܘ̇ܕ݂ܳܟ݂. ܘܒ݁ܰܨܠܽܘ̇ܬ݂ܳܗ̇ ܕ݂ܗܳܝ ܕ݁ܺܝܠܶܕ݂ܬ݂ܳܟ݂ ܗ̄ ܚܰܣܳܐ ܠܺܝ ܚܰܘܒ݁ܰܝ̈܀

ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂

ܩܳܪܶܝܢܰܢ ܠܳܟ݂ ܡܳܪܝܳܐ ܡܳܪܰܢ ܬ݁ܳܐ ܠܥܽܘ̣ܕ݂ܪܳܢܰܢ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܡܳܪܝܳܐ ܡܳܪܰܢ ܡܳܪܳܐ ܕ݂ܥܺܝܪ̈ܶܐ ܘܰܕ݂ܡܰܠܰܐܟ݂̈ܶܐ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܒܳ݁ܥܶܐ ܐ̱ܢܳܐ ܡܳܪܝ̱ ܠܳܐ ܐܶܬ݂ܢܰܟ݂ܪܶܐ ܡܶܢ ܚܽܘ̣ܠܛܳܢܳܟ݂: ܕ݁ܰܐܦ݁ܩܰܢܝ̱ ܥܰܘܠܳܐ ܢ̣ܰܥܠܰܢܝ̱ ܚܽܘ̣ܒ݁ܳܐ ܕ݂ܒ݂ܰܣܺܝܡܽܘ̣ܬ݂ܳܟ݂. ܚܛܳܗܳܐ ܟ݂ܡܶܢ ܠܺܝ ܘܰܐܣܓ݁ܺܝ ܬ݂ܰܒ݂ܪܰܢܝ̱ ܕ݁ܠܳܐ ܚܰܘܣܳܢܳܐ: ܐܰܢ̱ܬ݁ ܚܰܟ݁ܺܝܡܳܐ ܥܨܽܘ̇ܒ݂ ܠܰܡܚܽܘ̇ܬ݂ܳܐ ܕ݂ܰܡܫܺܝ̣ܡܳܐ ܠܺܝ ܀
ܐܶܢܳܐ ܚܛܺܝܬ݂ ܡܳܪܝ̱ ܘܶܐܢܳܐ ܗܳܫܳܐ ܗܳܐ ܡܦ݂ܺܝ̣ܣ ܐ̱ܢܳܐ ܠܳܟ݂: ܩܰܒ݁ܶܠ ܒ݁ܳܥܽܘ̣ܬ݂ܝ̱ ܘܰܠܚܺܝ̣ ܐِܫܛܳܪܳܐ ܕ݂ܚܰܘ̈ܒ݁ܶܐ ܕ݂ܣܶܥܪܶܬ݂. ܗܳܐ ܨܳܡܰܪܬ݁ܳܐ ܪܰܒ݁ܬ݂ܳܐ ܕ݂ܥܰܘܠܳܐ ܒ݂ܠܰܥܬ݂ܰܢܝ̱ ܡܳܪܰܢ. ܗܰܒ݂ ܠܺܝ ܐܺܝ̣ܕ݂ܳܟ݂ ܘܶܐܣܰܩ ܡܶܢܳܗ̇ ܘܠܳܐ ܐ݀ܺܒ݂ܰܕ݂ ܒ݁ܳܗ̇ ܀
ܒ݁ܺܝ̣ܫܳܐ ܨܳܕ݂ܰܢܝ̱ ܘܰܒ݂ܓ݂ܰܘ ܦ݁ܰܚܶܗ ܗܳܐ ܚ݀ܳܢܶܩ ܠܺܝ: ܬ݁ܒ݂ܽܘ̇ܪ ܐܰܢ̱ܬ݁ ܦ݁ܰܚܶܗ ܘܰܐ݀ܓ݂ܗܶܐ ܐܶܢܳܐ ܡܶܢ ܛܽܘ̣ܪܳܦ݂ܶܗ. ܪܳܥܝܳܐ ܛܳܒ݂ܳܐ ܦ݂ܽܘ̇ܩ ܒ݁ܒ݂ܥܳܬ݂ܶܗ ܕ݁ܥܶܪܒ݁ܳܐ ܕ݂ܰܛܥܳܐ: ܘܠܳܐ ܬ݂ܶܫܒ݁ܽܘ̇ܩܳܝܗ̱ܝ ܒ݁ܺܐܝ̣ܕ݂̈ܰܝ ܒ݁ܺܝ̣ܫܳܐ ܕ݂ܒ݂ܳܥܶܐ ܚܰܝ̈ܰܘܗ̱ܝ ܀
ܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܪܳܥܝܳܐ ܛܳܒ݂ܳܐ ܕ݂ܰܦ݂ܪܰܩ ܥܳܢ̈ܶܗ: ܕ݂ܡܶܛܽܠ ܥܶܪܒ݁ܳܐ ܗܰܘ ܕ݁ܰܐܒ݂ܺܝ̣ܕ݂ ܗ̱ܘܳܐ ܢܚ̣ܶܬ݁ܬ݁ ܕ݁ܰܠܺܝ̣ܬ݁ܳܝܗ̱ܝ. ܡܰܢܽܘ̣ ܡܶܫܟ݁ܰܚ ܢ̣ܫܰܒ݁ܰܚ ܫܽܘ̣ܒ݂ܚܳܟ݂ ܒ݁ܰܡܫܰܒ݁ܚ̈ܳܢܶܐ: ܕ݁ܰܟ݂ܣܶܝܬ݁ ܒ݁ܰܐܒ݂ܽܘ̣ܟ݂ ܥܰܡ ܪܽܘ̣ܚ ܩܽܘ̣ܕ݂ܫܳܐ ܘܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܀

ܥܢܺܝܢ ܐܰܠܳܗܳܐ ܥܢܺܝܢ ܐܰܠܳܗܳܐ ܘܪܰܚܶܡܥܠܰܝܢ ܀

ܘܰܐܦ݂ܢܳܐ ܠܶܒ݁ܗܽܘ̇ܢ ܕ݁ܰܒ݂ܢܰܝ̈ܢܳܫܳܐ ܠܰܬ݂ܝܳܒ݂ܽܘ̣ܬ݂ܳܐ ܀


 

== ܕܠܠܝܐ ܕܬ݂ܪܝܢ ܒܫܒܐ ==

ܨܠܽܘ̇ܬ݂ܳܐ ܕ݂ܰܡܥܺܝ̣ܪܳܢܳܐ
܏ܫܘܒ: ܘܰܥܠܰܝܢ ܡܚܺܝ̈ܠܶܐ ...܀
ܐܰܥܺܝ̣ܪ ܡܳܪܝ̱ ܠܕ݂ܰܡܟ݁ܽܘ̣ܬ݂ܰܢ ܡܶܢ ܛܽܘ̣ܒ݁ܳܥܳܐ ܕ݂ܰܚܛܺܝ̣ܬ݂ܳܐ ܕ݂ܢ̇ܰܘܕ݁ܶܐ ܠܥܺܝ̣ܪܽܘ̣ܬ݂ܳܟ݂܆ ܥܺܝ̣ܪܳܐ ܕ݂ܠܳܐ ܕ݂ܳܡܶܟ݂. ܘܰܐܚܳܐ ܠܡܺܝ̣ܬ݂ܽܘ̣ܬ݂ܰܢ ܡܶܢ ܫܶܢܬ݂ܳܐ ܡܛܰܒ݁ܥܳܢܺܝ̣ܬ݂ܳܐ ܕ݂ܡܰܘܬ݁ܳܐ ܘܕ݂ܰܚܒ݂ܳܠܳܐ ܕ݂ܢ̇ܶܣܓ݁ܽܘ̇ܕ݂ ܠܰܚܢܳܢܳܟ݂܆ ܚܰܝܳܐ ܕ݂ܠܳܐ ܡܳܐܶܬ݂. ܘܰܐܫܘܳܐ ܠܰܢ ܕ݁ܥܰܡ ܟ݁ܶܢ̈ܫܶܐ ܕ݂ܰܡܫܰܒ݁̈ܚܳܢܰܝܟ݁ ܢ̇ܫܰܒ݁ܚܳܟ݂. ܡܫܰܒ݁ܚܳܐ ܓ݂ܶܝܪ ܘܰܡܒ݂ܰܪܟ݂ܳܐ ܐܺܝܬ݂ܰܝܟ݁܆ ܐܰܒ݂ܳܐ ܘܰܒ݂ܪܳܐ ܘܪܽܘܚܳܐ ܩܰܕ݁ܺܝ̣ܫܳܐ. ܗܳܫܳܐ ܘܰܒ݂ܟ݂݀ܽܠܙܒ݂ܰܢ ܠܥ݀ܳܠܡܺܝ̣ܢ ܀
ܟ݁ܶܢ ܡܬܐܡܪܝܢ ܡܰܙܡܽܘ̇ܪ̈ܶܐ ܕ:
(ܩܠܓ ـ ܩܝܚ ـ ܩܣܛ ـ ܩܥܘ)

ܒ݁ܪܶܟ݂ܡܳܪܝ̱܉ ܒ݁ܰܪܶܟܘ̱ ܠܡܳܪܝܳܐ: ܐܰܥܺܝ̣ܪ ܘܰܐܩܺܝܡܰܝܢܝ̱. ܡܶܢ ܫܶܢܬ݂ܳܐ ܕ݂ܡܰܗܡܝܳܢܽܘ̣ܬ݂ܳܐ. ܠܬ݂ܫܒ݁ܽܘ̇ܚܬ݁ܳܐ ܕ݂ܪܰܒ݁ܽܘ̣ܬ݂ܳܟ݂. ܡܳܪܝܳܐ ܐܰܠܳܗܳܐ ܀ 
ܐܰܝܠܶܝܢ ܕ݁ܩ݀ܳܝܡܺܝܢ ܒ݁ܒ݂ܰܝܬ݁ܶܗ: ܪ̈ܰܚܡܰܝܟ݁ ܐܰܥܺܝܪܽܘ̣ܢܝ̱. ܕ݁ܰܒ݂ܦ݂ܠܓ݁ܶܗ ܕ݁ܠܺܠܝܳܐ ܐܶ݀ܫܰܒ݁ܚܳܟ݂. ܫܰܟ݁ܶܢ ܠܺܝ ܫܽܘ̣ܒ݂ܩܳܢ ܚܰܘ̈ܒ݁ܶܐ. ܡܳܪܝܳܐ ܐܰܠܳܗܳܐ܀
ܐܰܪܺܝ̣ܡܘ̱ ܐܺܝ̣ܕ݂̈ܰܝܟ݁ܽܘܢ ܠܩܽܘ̣ܕ݂ܫܳܐ: ܐܶܬ݁ܕ݁ܰܟ݂ܪܶܬ݂ ܒ݁ܠܺܠܝܳܐ. ܠܰܫܡܳܟ݂ ܣܓ݂ܺܝ̣ܕ݂ܳܐ ܘܩܰܕ݁ܺܝ̣ܫܳܐ. ܘܩܳܡܶ݀ܬ݂ ܕ݁ܰܐܘܕ݁ܶܐ ܠܳܟ݂. ܘܶܐ݀ܫܰܒ݁ܚܳܟ݂ ܪܳܚܶܡ ܐ̱ܢܳܫܳܐ ܀
ܢܒ݂ܰܪܟ݂ܳܟ݂ ܡܳܪܝܳܐ ܡܶܢ ܨܶܗܝܽܘ̇ܢ: ܐܶܬ݁ܕܰܟ݂ܪܶܬ݂ ܠܺܝ ܬ݂ܽܘ̣ܒ݂. ܕ݁ܥܺܝ̣ܪ̈ܶܐ ܡܶܡܬ݂ܽܘ̇ܡ ܠܳܐ ܕ݂ܳܡܟ݁ܺܝܢ. ܘܩܳܡܶ݀ܬ݂ ܕ݁ܰܐܟ݂ܘܳܬ݂ܗܽܘ̇ܢ. ܐܶ݀ܫܰܒ݁ܚܳܟ݂ ܪܳܚܶܡ ܐ̱ܢܳܫܳܐ ܀
ܬܶܥܽܘ̇ܠ ܬ݁ܶܫܒ݁ܽܘ̇ܚܬ݁ܝ̱ ܩܕ݂ܳܡܰܝܟ݁: ܚܰܘ̈ܒ݁ܰܝ ܣܰܓ݁ܺܝ̈ܐܝܺܢ. ܒ݁ܒ݂ܶܝܬ݂ ܕ݁ܺܝ̣ܢܳܐ ܗܳܐ ܚܳܝܪܺܝܢ ܠܺܝ. ܢܓ݂ܽܘ̣ܠܽܘ̣ܢ ܥܠܰܝ ܪ̈ܰܚܡܰܝܟ݁. ܘܚܰܣܳܐ ܠܺܝ ܟ݀݁ܽܠ ܕ݁ܰܚܛܺܝ݀ܬ݂ ܠܳܟ݂ ܀
ܢܰܒ݁ܰܥ ܠܶܫܳܢܝ̱ ܡܺܐܡܪܳܟ݂: ܐܰܝܟ݂ ܕ݁ܚܰܣܺܝ̣ܬ݁ ܚܰܘ̈ܒ݁ܶܝܗ̇. ܕ݁ܗܳܝ ܚܰܛܳܝܬ݁ܳܐ ܕ݂ܒ݂ܶܝܬ݂ ܫܶܡܥܽܘ̇ܢ. ܚܰܣܳܐ ܠܺܝ ܚܰܘ̈ܒ݁ܰܝ. ܡܳܪܝܳܐ ܐܰܠܳܗܳܐ ܀
ܢ̣ܡ̈ܰܠܠܳܢ ܣܶܦ݂ܘ̈ܳܬ݂ܝ̱ ܬ݁ܶܫܒ݁ܚ̈ܳܬ݂ܳܟ݂: ܚܛܺܝ݀ܬ݂ ܡܳܪܝ̱ ܘܠܳܐ ܬ݂ܒ݂ܰܥܬ݁ܳܢܝ̱. ܘܬ݂ܳܒ݂ܶܬ݂ ܘܩܰܒ݁ܶܠܬ݁ܳܢܝ̱. ܢܓ݂ܽܘ̣ܠܽܘ̣ܢ ܥܠܰܝ ܪ̈ܰܚܡܰܝܟ݁. ܘܚܰܣܳܐ ܠܺܝ ܟ݀݁ܽܠ ܕ݁ܰܚܛܺܝܬ݂ ܠܳܟ݂ ܀
ܣܰܟ݁ܝܰܬ݂݀ ܢܰܦ݂ܫܝ̱ ܠܦ݂ܽܘ̣ܪܩܳܢܳܟ݂: ܫܳܡܰܥ ܘܠܳܐ ܡ̇ܰܗܡܶܐ. ܘܥܳܢܶܐ ܘܦ݂݀ܳܪܶܩ ܘܰܡܫܰܘܙܶܒ݂. ܚܽܘ̇ܢܰܝܢܝ̱ ܒ݁ܛܰܝܒ݁ܽܘ̣ܬ݂ܳܟ݂. ܘܚܰܣܳܢܝ̱ ܒ݁ܰܡܪܰܚܡܳܢܽܘ̣ܬ݂ܳܟ݂ ܀
ܐܬ݁ܛܥܺܝܬ݂ ܐܰܝܟ݂ ܥܶܪܒ݁ܳܐ ܐܰܒ݂ܺܝ̣ܕ݂ܳܐ: ܐܶܬ݁ܕ݁ܰܟ݂ܪܶܬ݂ ܕ݁ܰܚܛܺܝܬ݂. ܘܰܒ݂ܚܰܫܳܐ ܫܦ݂̈ܰܥܝ̱ ܗ̱ܘ̈ܰܝ ܕ݁̈ܶܡܥܰܝ. ܢܓ݂ܽܘ̣ܠܽܘ̣ܢ ܥܠܰܝ ܪ̈ܰܚܡܰܝܟ݁. ܘܚܰܣܳܐ ܠܺܝ ܟ݂݀ܽܠ ܕ݁ܰܚܛܺܝܬ݂ ܠܳܟ݂ ܀
ܫܰܒ݁ܰܚܘ̱ ܠܡܳܪܝܳܐ ܟ݂ܽܠܟ݂ܽܘ̇ܢ: ܒ݁ܽܐܘ̇ܪܫܠܶܡ ܕܰܠܥܶܠ. ܘܰܒ݂ܥܺܕ̱݁ܬ݁ܳܐ ܕ݂ܒ݂ܺܝܬ݂ ܐܰܪ̈ܥܳܢܶܐ. ܥܒ݂ܶܕ݂ ܡܳܪܝ̱ ܕ݁ܽܘ̣ܟ݂ܪܳܢܳܐ. ܠܥܰܒ݂ܕ݁̈ܰܝܟ݁ ܕ݁ܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂ ܀
܏ܫܘܒ: ܏ܡܢ: ܫܽܘ̣ܒ݂ܚܳܐ ܠܳܟ݂ ܡܳܪܰܢ. ܕ݁ܥܺܝ̣ܪ̈ܶܐ ܠܳܐ ܡܨܶܝܢ ܚܳܙܶܝܢ ܠܳܟ݂. ܘܳܐܕ݂ܳܡ ܥܰܦ݂ܪܳܢܳܐ. ܥܰܠ ܐܺܝ̣ܕ݂̈ܰܘܗ̱ܝ ܗܳܐ ܡܙܰܝܰܚ ܠܳܟ݂ ܀
 

ܩܰܘܡܳܐ ܩܰܕ݂ܡܳܝܳܐ ܕ݂ܠܺܠܝܳܐ

ܕ݁ܝܳܠܕ݁ܰܬ݂ ܐܰܠܳܗܳܐ
ܨܠܽܘ̇ܬ݂ܳܐ ܕ݂ܒ݂ܳܬ݂ܰܪ ܡܥܺܝ̣ܪܳܢܳܐ
ܠܺܐܝܩܳܪܳܐ ܘܰܠܬ݂ܶܫܒ݁ܽܘ̇ܚܬ݁ܳܐ ܕ݂ܰܡܪܰܚܡܳܢܽܘ̣ܬ݂ܟ݂ ܢ̣ܶܗܘܶܐ ܩܰܘܡܰܢ ܕ݁ܰܩܕ݂ܳܡ ܪܰܒ݁ܽܘ̣ܬ݂ܳܟ݂ ܡܳܪܝܳܐ ܐܰܠܳܗܳܐ. ܘܢ̇ܶܬ݂ܥܗܰܕ݂ ܒ݁ܠܺܠܝܳܐ ܘܒ݂ܺܐܝܡܳܡܳܐ ܠܰܫܡܳܟ݂ ܩܰܕ݁ܺܝ̣ܫܳܐ ܘܰܠܦ݂ܽܘ̣ܩܕ݁̈ܳܢܰܝܟ݁ ܐܰܠܳܗ̈ܳܝܶܐ. ܘܥܰܡ ܕ݁ܰܘܺܝܕ݂ ܡܙܰܡܪܳܢܳܐ ܐܰܠܳܗܳܝܳܐ ܢ̇ܰܙܥܶܩ ܘܢܺܐܡܰܪ: ܕ݁ܰܒܦ݂ܶܠܓ݁ܶܗ ܕ݁ܠܺܠܝܳܐ ܩܳܡ݀ܶܬ݂ ܕ݁ܰܐܘܕ݁ܶܐ ܠܳܟ݂ ܥܰܠ ܕ݁̈ܺܝ̣ܢܰܝܟ݁ ܫܰܦ݁ܺܝ̣ܪ̈ܶܐ ܘܠܰܐ ܡܶܬ݁ܕ݁ܰܪ̈ܟ݁ܳܢܶܐ ܕ݂ܰܠܘܳܬ݂ܰܢ. ܡܳܪܰܢ ܘܰܐܠܳܗܰܢ ܠܥܳܠܡܺܝܢ ܀
ܥܶܩܒ݂ܳܐ ܏ܒܩ: ܗܳܢܰܘ ܝܰܪܚܳܐ
ܒ݁ܬ݂ܽܘ̣ܠܬ݁ܳܐ ܩܪܳܬ݂ܰܢܝ̱. ܕ݁ܺܐ݀ܡܰܪ ܫܰܪܒ݁ܳܗ̇ ܟ݁ܰܕ݂ ܬ݁ܳܗܰܪ ܐ̱ܢܳܐ. ܗܰܒ݂ ܠܺܝ ܬ݂ܶܗܪܳܟ݂ ܒ݁ܰܪ ܐܰܠܳܗܳܐ. ܘܰܐ݀ܥܬ݁ܰܪ ܟ݁ܶܢܳܪܝ̱ ܡܶܢ ܡܰܘܗܰܒ݂ܬ݂ܳܟ݂. ܕ݁ܰܠܝܳܠܶܕ݁ܬ݁ܳܟ݂. ܐܶܨܽܘ̣ܪ ܨܰܠܡܳܐ ܕ݂ܰܡܠܶܐ ܫܽܘ̣ܦ݂ܪ̈ܶܐ ܀
ܣܶܕ݂ܪܳܐ ܕ݂ܝܳܠܕ݁ܰܬ݂ ܐܰܠܳܗܳܐ
ܩܳܠܳܐ ܒܩ̄: ܩܽܘ̇ܩܳܝܳܐ
ܚܕ݂ܳܐ ܛܠܺܝܬ݂ܳܐ ܡܶܢ ܒ݁ܶܝܬ݂ ܕ݁ܰܘܺܝ̣ܕ݂ ܕ݁ܰܫܡܳܗ̇ ܡܰܪܝܰܡ. ܗܘܳܬ݂݀ ܡܰܪܟ݁ܰܒ݂ܬ݂ܳܐ ܘܰܛܥܶܢܬ݂ܶܗ ܠܦ݂ܳܪܽܘ̇ܩܶܗ ܕ݁ܥܳܠܡܳܐ. ܡܶܣܬ݁ܰܒ݂ܪܳܐ ܠܺܝ: ܕ݁ܗܺܝ ܪܰܒ݁ܳܐ ܗ̱ܝ ܣܰܓ݁ܺܝ. ܡܶܢ ܡܰܪܟ݁ܰܒ݂ܬ݂ܳܐ: ܕ݁ܰܚ̣ܙܳܐ ܚܰܙܩܺܝܶܐܠ. ܠܗܳܝ ܐܺܝ̣ܬ݂ ܠܳܗ̇ ܐܰܦ݁̈ܶܐ ܘܓ݂ܺܝ̈ܓ݂ـܠܶܐ ܡ̈ܰܠܳܠܳܬ݂ܳܐ. ܘܰܠܡܰܪܝܰܡ ܦ݁ܽܘ̣ܡܳܐ ܕ݂ܙ݀ܳܡܰܪ ܠܳܟ݂ ܫܽܘ̣ܒ݂ܚܳܐ ܡܳܪܝܳܐ ܗ̄ ܨܠܽܘ̇ܬ݂ܳܗ̇ ܬ݁ܥܰܕ݂ܰܪ ܠܰܢ ܀
ܡܽܘ̇ܢ ܐ݀ܶܩܪܶܝܟ݂ܝ̱ ܐܳܘ ܒ݂ܰܪ̱ܬ݂ ܕ݁ܰܘܺܝܕ݂ ܠܳܐ ܝܳܕ݂ܰܥ ܐ̱ܢܳܐ. ܘܰܐܝܢܳܐ ܫܡܳܐ ܠܶܟ݂ܝ̱ ܐܶܟ݁ܰܢܶܐ ܡܰܪܝܰܡ ܠܳܐ ܪܓ݂ܺܝ̣ܫ ܐ̱ܢܳܐ. ܒ݁ܬ݂ܽܘ̣ܠܬ݁ܳܐ ܐ݀ܶܩܪܶܝܟ݂ܝ̱: ܒ݁ܪܳܐ ܝܺܢ̣ܶܩ ܡܶܢܶܟ݂ܝ̱. ܐܶܡܳܐ ܐܶ݀ܩܪܶܝܟ݂ܝ̱: ܒ݁ܬ݂ܽܘ̣ܠܰܝ̈ܟ݁ܝ̱ ܩܰܝܳܡܺܝܢ. ܡܶܟ݁ܺܝܠ [[ܝܳܠܕ݁ܰܬ݂ ܐܰܠܳܗܳܐ]] ܩ݀ܳܪܶܐ ܐ̱ܢܳܐ ܠܶܟ݂ܝ̱. ܘܢ̣ܶܒ݂ܗܰܬ݂ ܣ݀ܳܦ݂ܪܳܐ ܕ݂ܳܪܽܘ̇ܫܳܐ ܕ݂ܒ݂݀ܳܨܶܐ ܠܶܗ ܠܝܰܠܕ݁ܶܟ݂ܝ̱ ܗ̄ ܚܪܶܡ ܗ̱ܽܘ ܕ݁ܒ݂ܳܨܶܐ ܠܶܗ܀
܏ܫܘܒ: ܝܳܠܕ݁ܰܬ݂ ܐܰܠܳܗܳܐ ܒ݂ܬ݂ܽܘ̣ܠܬ݁ܳܐ ܕ݂ܽܘ̣ܟ݂ܪܳܢܶܟ݂ܝ̱ ܠܒ݂ܽܘ̣ܪܟ݁ܬ݂ܳܐ. ܠܪ̈ܰܚܺܝ̣ܩܶܐ ܘܰܠܩܰܪ̈ܺܝ̣ܒ݂ܶܐ ܦ݂ܰܢܳܝ ܫܶܐܠܳـ̈ܬ݂ܗܽܘ̇ܢ. ܠܰܐܝܢܳܐ ܕ݂ܰܟ݂ܪܺܝ̣ܗ: ܗܰܒ݂ܝ̱ ܠܶܗ ܚܽܘ̣ܠܡܳܢܳܐ. ܘܰܐܝܢܳܐ ܕ݂ܰܡܥܳܩ: ܒ݁ܥܳܝ ܠܶܗ ܠܽܘ̣ܒ݁ܳܒ݂ܳܐ. ܘܰܐܝܢܳܐ ܕ݂ܒ݂ܺܝ̣ܫܳܐ ܫܳܚܶܩ ܠܶܗ ܛܪܽܘ̇ܕ݂ܺܝܽܘܗ̱ܝ ܡܶܢܶܗ. ܒ݁ܰܨܠܽܘ̇ܬ݂ܶܟ݂ܝ̱ ܘܰܒ݂ܒ݂ܳܥܽܘ̣ܬ݂ܶܟ݂ܝ̱ ܪ̈ܰܚܡܶܐ ܢ̣ܶܗܘܽܘ̇ܢ ܥܠܰܝܢ ܗ̄ ܨܠܽܘ̇ܬ݂ܶܟ݂ܝ̱ ܬ݁ܥܰܕ݁ܰܪ ܠܰܢ ܀
܏ܡܢ: ܟ݁ܽ݀ܠܳܗ̇ ܐܰܪܥܳܐ ܕ݂ܶܐܦ݂ܶܣܳܘ̇ܣ ܛܰـܠܳܐ ܪܶܣܡܰܬ݂݀. ܟ݁ܰܕ݂ ܐܰܝܬ݁ܺܝ̣ ܡܳܪܝ̱ ܝܽܘܚܰܢܳܢ ܟ݁ܬ݂ܳܒ݂̈ܶܐ ܕ݂ܒ݂ܬ݂ܽܘ̣ܠܬ݁ܳܐ. ܕ݁ܰܪܫܺܝ̣ܡ ܗ̱ܘܳܐ ܒ݂ܗܽܘ̇ܢ: ܕ݁ܢ̣ܶܗܘܶܐ ܕ݂ܽܘ̣ܟ݂ܪܳܢܳܗ̇. ܕ݁ܰܡܒ݂ܰܪܰܟ݂ܬ݁ܳܐ: ܬ݁ܠܳܬ݂ ܙܰܒ݂ܢ̈ܺܝܢ ܒ݁ܫܰܢ̱ܬ݁ܳܐ. ܒ݁ܟ݂ܳܢܽܘ̇ܢ ܢ̣ܶܗܘܶܐ ܥܰܠ ܙܰܪ̈ܥܶܐ ܘܒ݂ܺܐܝܳܪ ܥܰܠ ܫܶܒ݁̈ܠܶܐ. ܘܒ݂ܳܐܒ݁ ܝܰܪܚܳܐ ܡܶܛܽܠ ܓ݁ܽܘ̣ܦ݂̈ܢܶܐ ܕ݂ܐ̱ܪܳܙ ܚܰܝ̈ܶܐ ܨܺܝ̣ܪ ܒ݁ܗܶܝܢ ܗ̄ ܨܠܽܘ̇ܬ݂ܳܗ̇ ܬ݁ܥܰܕ݁ܰܪ ܠܰܢ ܀
ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂
ܨܠܽܘ̇ܬ݂ܶܟ݂ܝ̱ ܥܰܡܰܢ ܐܳܘ ܡܒ݂ܰܪܰܟ݂ܬ݁ܳܐ ܨܠܽܘ̇ܬ݂ܶܟ݂ܝ̱ ܥܰܡܰܢ: ܠܰܨܠܰܘ̈ܳܬ݂ܶܟ݂ܝ̱ ܢ̣ܶܫܡܰܥ ܡܳܪܝܳܐ ܘܰܢ̣ܚܰܣܶܐ ܠܰܢ ܀
ܡܰܠܝܰܬ݂ ܪ̈ܰܚܡܶܐ ܐܰܦ݁ܺܝ̣ܣܝ̱ ܘܰܒܥܳܝ ܠܰܡܠܶܐ ܪ̈ܰܚܡܶܐ: ܕ݁ܢ̣ܶܥܒ݁ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܳܐ ܕ݂ܫ̈ܳܐܠܳܢ ܪ̈ܰܚܡܶܐ ܀
ܒ݁ܬ݂ܽܘ̣ܠܬ݁ܳܐ ܕ݂ܩܽܘ̣ܕ݂̈ܫܶܐ ܩܪܳܬ݂ܰܢܝ̱ ܝܰܘܡܳܢ ܕ݁ܶܐ݀ܡܰܠܶـܠ ܠܳܗ̇: ܢ̇ܫܰܦ݁ܶܐ ܫܶܡܥܰܢ ܠܫܰܪܒ݁ܳܗ̇ ܦ݁ܰܐܝܳܐ ܕ݂ܠܳܐ ܢ̣ܶܨܛܰܥܰܪ. ܫܡܰܝܳܐ ܕ݂ܬ݂ܪܬ݁ܶܝܢ ܕ݁ܰܫܪܳܐ ܒ݂ܥܽܘ̣ܒ݁ܳܗ̇ ܡܳܪܶܐ ܪ̈ܰܘܡܶܐ: ܘܰܕ݂ܢ̣ܰܚ ܡܶܢܳܗ̇ ܕ݁ܢ̣ܶܛܪܽܘ̇ܕ݂ ܚܶܫܟ݁ܳܐ ܡܶܢ ܦ݁ܶܢܝ̈ܳܬ݂ܳܐ ܀
ܒܪܺܝܟ݂ܬ݁ܳܐ ܕ݂ܢܶܫ̈ܶܐ ܕ݂ܠܰܘܛܬ݂ܳܐ ܕ݂ܰܐܪܥܳܐ ܒ݂ܳܗ̇ ܐܶܬ݂ܥܰܩܪܰܬ݂݀: ܘܰܓ݂ܙܳܪ ܕ݁ܺܝ̣ܢܳܐ ܡܶܢܳܗ̇ ܘܰܠܟ݂ܳܐ ܫܩܰܠ ܫܽܘ̣ܠܳܡܳܐ. ܢܰܟ݂ܦ݁ܬ݂ܳܐ ܕ݂ܐ̱ܪ̈ܳܙܶܐ ܘܡܰܠܝܰܬ݂ ܫܽܘ̣ܦ݂ܪ̈ܶܐ ܕ݂ܩܰܕ݁ܺܝ̣ܫܽܘ̣ܬ݂ܳܐ: ܕ݁ܰܙܥܽܘ̇ܪ ܗ̱ܽܘ ܦ݂ܽܘ̣ܡܝ̱ ܕ݁ܢ̣ܶܬ݂ܡܰܠܰܠ ܒ݁ܶܗ ܫܰܪܒ݁ܳܐ ܕ݂ܰܥܠܶܝܗ̇ ܀
ܒ݁ܰܪ̱ܬ݂ ܡܶܣ̈ܟ݁ܺܢܶܐ ܕ݂ܰܗܘܳܬ݂ ܐܶܡܳܐ ܠܒ݂ܰܪ ܐܰܠܳܗܳܐ: ܘܝܶܗܒ݁ܰܬ݂݀ ܥܽܘ̣ܬ݂ܪܳܐ ܠܥܳܠܡܳܐ ܣܢܺܝ̣ܩܳܐ ܕ݂ܢ̣ܺܚܶܐ ܡܶܢܶܗ. ܐܶܠܦ݂ܳܐ ܕ݁ܛܶܥܢܰܬ݂ ܛܽܘ̣̈ܒ݂ܶܐ ܘܓ݂ܰܙ̈ܶܐ ܡܶܢ ܒ݁ܶܝܬ݂ ܐܰܒ݂ܳܐ: ܘܶܐܬ݂ܬ݂݀ ܣܰܦ݂ܩܰܬ݂݀ ܥܽܘ̣ܬܪܳܐ ܒ݂ܰܐܬ݂ܪܰܢ ܕ݁ܰܡܓ݂ܰܙܰܝ ܗ̱ܘܳܐ ܀
ܫܽܘ̣ܒ݂ܚܳܐ ܠܰܐܒ݂ܳܐ ܕ݂ܰܓ݂ܒ݂ܳܐ ܠܡܰܪܝܰܡ ܕ݁ܡܶܣܟ݁ܺܢ̱ܬ݁ܳܐ ܗ̱ܘܳܬ݂݀: ܘܣܶܓ݂ܕ݁ܬ݂ܳܐ ܠܰܒ݂ܪܳܐ ܕ݂ܡܶܣܟܺ݁ܢܳܐܝ̣ܺܬ݂ ܢܚ̣ܶܬ݂ ܘܰܫ̣ܪܳܐ ܒ݂ܳܗ̇. ܬ݁ܰܘܕ݁ܺܝ ܠܪܽܘ̣ܚܳܐ ܕ݂ܰܒ݂ܡܶܣ̈ܟ݁ܺܢܶܐ ܦ݂ܫܺܝ̣ܩ ܠܶܗ ܕ݁ܢ̣ܶܥܡܰܪ: ܚܰܕ݂ ܗ̱ܽܘ ܟ݂ܝܳܢܳܐ ܕ݂ܬ݂ܠܳܬ݂ܰܝ̈ܗܽܘ̇ܢ ܠܶܗ ܬ݁ܶܫܒ݁ܽܘ̇ܚܬ݁ܳܐ ܀
ܒ݁ܰܨܠܰܘ̈ܳܬ݂ܳܗ̇ ܕ݁ܗܳܝ ܕ݁ܰܛܥܶܢܬ݂ܳܟ݂ ܝܰܪ̈ܚܶܐ ܬ݂ܶܫܥܳܐ ܀
ܒ݁ܰܪ ܐܰܠܳܗܳܐ ܐܰܥܒ݁ܰܪ ܡܶܢܰܢ ܫܰܒ݂̈ܛܶܐ ܕ݂ܪܽܘ̣ܓ݂ܙܳܐ ܀

ܩܰܘܡܳܐ ܕ݂ܬ݂ܪܶܝܢ ܕ݁ܠܺܠܝܳܐ

ܕ݁ܩܰܕ݁̈ܺܝ̣ܫܶܐ
ܥܶܩܒ݂ܳܐ ܏ܒܩ: ܗܳܢܰܘ ܝܰܪܚܳܐ
ܒ݁ܪܺܝ̣ܟ݂ ܗ̱ܽܘ ܚܰܝܠܳܐ: ܕ݁ܚܰܝܶܠ ܐܶܢܽܘ̇ܢ ܠܣܳܗܕ݁̈ܶܐ ܒ݂ܪ̈ܺܝܟ݂ܶܐ. ܒ݁ܪܺܝ̣ܟ݂ ܗ̱ܘ ܕ݂ܰܐܘܪܶܒ݂ ܕ݁ܽܘ̣ܟ݂ܪ̈ܳܢܰܝܗܽܘ̇ܢ. ܘܝܰܩܰܪ ܐܶܢܽܘ̇ܢ ܒ݁ܰܐܪܒ݁ܥ ܦ݁ܶܢܝ̈ܳܢ. ܒ݁ܪܺܝ̣ܟ݂ ܗ̱ܽܘ ܕ݂ܰܐܪܡܺܝ̣. ܡܠܽܘ̇ܐܳܐ ܕ݂ܚܽܘ̣ܒ݁ܶܗ ܒ݁ܪ̈ܶܥܝܳܢܰܝܗܽܘ̇ܢ ܀
ܣܶܕ݂ܪܳܐ ܕ݂ܩܰܕ݁̈ܺܝ̣ܫܶܐ
ܩܳܠܳܐ ܏ܒܩ: ܩܽܘ̇ܩܳܝܳܐ
ܕ݁ܟ݂ܺܝ̣ܪ ܡܽܘ̣ܫܶܐ ܪܺܝܫ ܡܰܒ݁ܽܘܥܳܐ ܕ݂ܰܢܒ݂ܺܝܽܘ̣ܬ݂ܳܐ. ܘܫܶܡܥܽܘ̇ܢ ܪܺܝܫܳܐ ܕ݂ܰܫܠܺܝ̣̈ܚܶܐ ܘܦ݂ܰܘܠܳܘ̇ܣ ܐܰܪܕ݁ܺܝܟ݂ـܠܳܐ. ܕ݁ܗܽܘ̣ ܐܰܟ݂ܬ݁ܶܒ݂ ܠܰܢ ܒ݁ܶܐܓ݁ܰܪܬ݂ܳܐ ܕ݂ܪܽܘ̇ܡܺܝ. ܕ݁ܰܠܕ݂ܽܘ̣ܟ݂ܪܳܢܳܐ ܕ݂ܟ݂ܺܐܢ̈ܶܐ ܢ̇ܶܫܬ݁ܰܘܬ݁ܰܦ݂. ܗܳܢܽܘ̇ܢ ܕ݁ܰܐܚܶܒ݂ܘ̱ ܠܰܐܠܳܗܳܐ ܡܶܢ ܟ݁݀ܽܠܶܗ ܠܶܒ݁ܗܽܘ̇ܢ. ܒ݁ܰܨܠܽܘܬ݂ܗܽܘ̇ܢ ܘܒ݂ܒ݂ܳܥܽܘܬ݂ܗܽܘ̇ܢ ܪ̈ܰܚܡܶܐ ܢ̣ܶܗܘܽܘ̇ܢ ܥܠܰܝܢ ܗ̄ ܨܠܽܘ̇ܬ݂ܗܽܘ̇ܢ ܬ݁ܥܰܕ݁ܰܪ ܠܰܢ ܀
ܡܽܘ̣ܫܶܐ ܪܺܝܫܳܐ ܕ݂ܥܰܬ݁ܺܝܩܬ݁ܳܐ ܘܫܶܡܥܽܘ̇ܢ ܕ݁ܰܚܕ݂ܰܬ݁ܳܐ. ܬ݁ܪ̈ܰܝܗܽܘ̇ܢ ܕ݁ܳܡܶܝܢ ܠܰܚܕ݂ܳܕ݂̈ܶܐ ܘܰܐܠܳܗܳܐ ܒ݂ܗܽܘ̇ܢ ܫܪܶܐ. ܡܽܘ̣ܫܶܐ ܐܰܚܶܬ݂ ܠܽܘ̣̈ܚܶܐ ܕ݂ܢܳܡܽܘ̇ܣܳܐ. ܘܫܶܡܥܽܘ̇ܢ ܩܰܒ݁ܶܠ ܩܠܺܝ̣ܕ݂̈ܶܐ ܕ݂ܡܰܠܟ݁ܽܘ̣ܬ݂ܳܐ. ܡܽܘ̣ܫܶܐ ܒ݂ܢܳܐ ܡܰܫܟ݁ܰܢ ܙܰܒ݂ܢܳܐ ܘܫܶܡܥܽܘ̇ܢ ܥܺܕ̱݁ܬ݁ܳܐ ܒ݂ܢܳܐ. ܡܶܢ ܥܰܬ݁ܺܝ̣ܩܬ݁ܳܐ ܘܰܚܕ݂ܰܬ݁ܳܐ ܠܳܟ݂ ܫܽܘ̣ܒ݂ܚܳܐ ܡܳܪܝܳܐ ܗ̄ ܨܠܽܘ̇ܬ݂ܗܽܘ̇ܢ ܬ݁ܥܰܕ݁ܰܪ ܠܰܢ ܀
܏ܫܘܒ: ܝܽܘܚܰܢܳܢ ܟ݁ܳܪܽܘ̇ܙ ܩܽܘ̣ܫܬ݁ܳܐ ܘܶܐܣܛܶܦ݂ܰܢܳܘܣ. ܘܬ݂ܶܐܘܳܕ݂ܳܘܪܳܘܣ ܢܰܨܺܝ̣ܚܳܐ ܘܓ݂ܶܘܰܪܓ݁ܺܝܣ ܣܳܗܕ݁ܳܐ. ܣܰܪܓ݁ܺܝܣ ܘܒ݂ܰܟ݂ܳܘܣ ܦ݁ܳܠܚ̈ܶܐ ܢܰܨܺܝ̣ܚ̈ܐ. ܘܡܳܪܝ̱ ܩܽܘܪܝܰܩܳܘܣ ܘܝܽܘܠܺܝܛܺܝ ܐܶܡܶܗ. ܫܡܽܘܢܺܝ ܐܶܡܳܐ ܡܒ݂ܰܪܰܟ݂ܬ݁ܳܐ ܥܰܡ ܫܰܒ݂ܥܳܐ ܝܰܠܕ݁̈ܶܝܗ̇. ܘܰܐܪܒ݁ܥܺܝܢ ܣܳܗ̈ܕ݁ܶܐ ܩܰܕ݁̈ܺܝ̣ܫܶܐ ܘܓ݂ܰܒ݂ܝܳܐ ܡܳܪܝ̱ ܒܶܗܢܰܡ ܗ̄ ܨܠܽܘ̇ܬ݂ܗܽܘ̇ܢ ܬ݁ܥܰܕ݁ܰܪ ܠܰܢ ܀
܏ܡܢ: ܬ݁ܠܳܬ݂ܳܐ ܛܰܒ݂̈ܥܶܐ ܫܰܪܺܝ̣ܪ̈ܶܐ ܐܺܝ̣ܬ݂ܰܝܗܽܘ̇ܢ ܣܳܗܕ݁̈ܶܐ. ܘܠܳܐ ܡܨܶܐ ܒ݂ܺܝ̣ܫܳܐ ܢܳܟ݂ܽܘ̇ܠܳܐ ܥܳܐܶܠ ܒ݁ܰܝܢܳܬ݂ܗܽܘ̇ܢ. ܩܛܺܝ̣ܠ ܝܽܘܚܰܢܳܢ ܒ݁ܣܰܝܦ݂ܶܗ ܕ݁ܺܐܝܪܳܘܕ݂ܺܝܣ. ܘܶܐܣܛܶܦ݂ܰܢܳܘܣ ܒ݁ܰܪܓ݂ܽܘ̣ܡܝܳܐ ܕ݂ܟ݂ܺܐܦ݂̈ܶܐ. ܡܳܪܝ̱ ܓ݁ܶܘܰܪܓ݁ܺܝܣ ܢܰܨܺܝ̣ܚܳܐ ܡܶܢ ܓ݁ܺܝܓ݂ـܠܳܐ ܠܣܰܝܦ݂ܳܐ. ܒ݁ܰܨܠܘ̇ܬ݂ܗܽܘ̇ܢ ܘܒ݂ܒ݂ܳܥܽܘ̣ܬ݂ܗܽܘ̇ܢ ܪ̈ܰܚܡܶܐ ܢ̣ܶܗܘܘ̇ܢ ܥܠܰܝܢ ܗ̄ ܨܠܽܘ̇ܬ݂ܗܽܘ̇ܢ ܬ݁ܥܰܕ݁ܰܪ ܠܰܢ ܀ 
ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܐܰܦ݂ܪܶܝܡ
ܡܳܪܰܢ ܐܶܬ݂ܪܰܚܰܡܥܠܰܝܢ. ܒ݁ܰܨܠܽܘ̇ܬ݂ܗܽܘ̇ܢ ܕ݁ܰܡܢܺܝ̣ܚ̈ܳܢܰܝܟ݁ ܀
ܒ݁ܰܨܠܽܘ̇ܬ݂ܗܽܘ̇ܢ ܘܰܒ݂ܒ݂ܳܥܽܘ̣ܬ݂ܗܽܘ̇ܢ. ܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂̈ܫܳܬ݂ܰܢ ܀
ܢܒ݂ܺܝ̈ܶܐ ܕ݂ܒ݂ܪܽܘ̣ܚܳܐ ܡܰܠܠܽܘ̣ܟ݂: ܫܠܺܝ̣̈ܚܶܐ ܕ݂ܣܰܒ݁ܰܪܘ̱ ܓ݁ܶܠܝܳܢܳܟ݂. ܘܣܳܗܕ݁̈ܶܐ ܕ݂ܡܺܝ̣ܬ݂ܘ̱ ܡܶܛܽܠ ܚܽܘ̣ܒ݁ܳܟ݂: ܢ̣ܦ݁ܺܝ̣ܣܽܘ̣ܢܳܟ݂ ܪܰܚܶܡܥܠܰܝܢ ܀
ܠܰܢܒ݂ܺܝ̈ܶܐ ܫܠܺܝ̣̈ܚܶܐ ܘܣܳܗܕ݁̈ܶܐ: ܘܰܠܟ݂ܺܐܢ̈ܶܐ ܘܰܠܙܰܕ݁̈ܺܝ̣ܩܶܐ. ܥܒ݂ܶܕ݂ ܕ݁ܽܘ̣ܟ݂ܪܳܢܗܽܘ̇ܢ ܦ݁ܳܪܽܘ̇ܩܰܢ: ܘܠܰܢ ܥܰܕ݁ܰܪ ܒ݁ܰܨܠܰܘ̈ܳܬ݂ܗܽܘ̇ܢ ܀
ܐܰܦ݁ܺܝ̣ܣܘ̱ ܥܰܡܰܢ ܩܰܕ݁̈ܺܝ̣ܫܶܐ: ܠܗܰܘ ܕ݁ܰܥܒ݂ܕ݁ܬ݁ܽܘ̇ܢ ܨܶܒ݂ܝܳܢܶܗ. ܕ݁ܢ̣ܰܥܒ݁ܰܪ ܘܰܢ̣ܒ݂ܛܶܠ ܡܶܢܰܢ. ܡܰܚܘ̈ܳܬ݂ܳܐ ܘܫܰܒ݂̈ܛܶܐ ܕ݂ܪܽܘ̣ܓ݂ܙܳܐ ܀
ܫܽܘ̣ܒ݂ܚܳܐ ܠܚܰܝܠܳܐ ܕ݂ܚܰܝܶܠܟ݂ܽܘ̇ܢ: ܢܒ݂ܺܝ̈ܶܐ ܘܰܫܠܺܝ̣̈ܚܶܐ ܘܣܳܗܕ݁̈ܶܐ. ܕ݁ܰܙܟ݂ܰܝܬ݁ܽܘ̇ܢ ܘܶܐܬ݂ܢܰܨܰܚܬ݁ܽܘ̇ܢ: ܒ݁ܢܺܝܫܶܗ ܪܰܒ݁ܳܐ ܕ݂ܰܨܠܺܝ̣ܒ݂ܳܐ܀
ܡܳܪܰܢ ܐܶܬ݂ܪܰܚܰܡܥܠܰܝܢ. ܒ݁ܰܨܠܽܘ̇ܬ݂ܗܽܘ̇ܢ ܕ݁ܰܡܢܺܝ̣ܚ̈ܳܢܰܝܟ݁ ܀
ܒ݁ܰܨܠܽܘ̇ܬ݂ܗܽܘ̇ܢ ܘܰܒ݂ܒ݂ܳܥܽܘ̣ܬ݂ܗܽܘ̇ܢ. ܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂̈ܫܳܬ݂ܰܢ ܀


ܩܰܘܡܳܐ ܕ݂ܬ݂ܠܳܬ݂ܳܐ ܕ݂ܠܺܠܝܳܐ

ܕ݁ܬ݂ܝܳܒ݂ܽܘ̣ܬ݂ܳܐ
ܥܶܩܒ݂ܳܐ ܏ܒܩ: ܗܳܢܰܘ ܝܰܪܚܳܐ
ܘ݀ܳܝ ܠܺܝ ܕ݂ܰܗܘܺܝ݀ܬ݂. ܒ݁ܰܝܢܳܬ݂ ܟ݁ܺܐܢ̈ܶܐ ܘܠܳܐ ܐܶܬ݂ܥܰܕ݁ܪܶܬ݂. ܥܰܠ ܕ݁ܠܳܐ ܝܶܠܦ݁ܶܬ݂ ܕ݁ܽܘ̣ܒ݁ܳܪ̈ܰܝܗܽܘ̇ܢ. ܗܘܺܝ݀ܬ݂ ܢܽܘ̣ܟ݂ܪܳܝܳܐ ܠܰܚܠܽܘ̇ܠܰܝ̈ܗܽܘ̇ܢ. ܘܗܳܐ ܛܳܪܕ݁ܺܝܢ ܠܺܝ. ܥܒ݂ܳܕ݂̈ܰܝ ܒ݁ܺܝ̣̈ܫܶܐ ܡܶܢ ܣܶܕ݂ܪ̈ܰܝܗܽܘ̇ܢ ܀
ܣܶܕ݂ܪܳܐ ܕ݂ܰܬ݂ܝܳܒ݂ܽܘ̣ܬ݂ܳܐ
ܩܳܠܳܐ ܏ܒܩ: ܩܽܘ̇ܩܳܝܳܐ
ܦ݁ܬ݂ܓ݂ܡܳܐ: ܢ̣ܰܘܕ݁ܽܘܢ ܠܳܟ݂ ܡܳܪܝܳܐ ܥܰܒ݂ܕ݁̈ܝܟ݁ ܗ̄: ܒ݁ܠܺܠܝܳܐ ܢ̇ܩܽܘ̣ܡ ܘܢ̇ܰܘܕ݁ܶܐ ܠܶܗ ܠܒ݂ܰܪ ܐܰܠܳܗܳܐ. ܕ݁ܰܒ݂ܠܺܠܝܳܐ ܗܳܘܝܳܐ ܩܥܳܬ݂ܳܐ ܕ݂ܳܐܬ݂ܶܐ ܒ݂ܶܗ ܡܳܪܝܳܐ. ܢܳܦ݂ܩܺܝܢ ܠܽܐܘ̣ܪܥܶܗ ܟ݁ܺܐܢ̈ܶܐ ܘܙܰܕ݁̈ܺܝ̣ܩܶܐ. ܢܒ݂ܺܝ̈ܶܐ ܫܠܺܝ̣̈ܚܶܐ ܘܣܳܗܕ݁̈ܶܐ ܩܰܕ݁̈ܺܝ̣ܫܶܐ. ܘܥܳܐܠܺܝܢ ܥܰܡܶܗ ܠܰܓ݂ܢܽܘ̇ܢܳܐ ܡܠܶܐ ܚܰܕ݂̈ܘܳܬ݂ܳܐ. ܘܝܳܪܬ݁ܺܝܢ ܚܰܝ̈ܶܐ ܘܡܰܠܟ݁ܽܘ̣ܬ݂ܳܐ ܘܬ݂ܶܫܒ݁ܽܘ̇ܚܬ݁ܳܐ ܙ݀ܳܡܪܺܝܢ ܗ̄ ܠܡܳܪܝܳܐ ܬ݂ܶܫܒ݁ܽܘ̇ܚܬ݁ܳܐ ܀
ܠܰܝܬ݁ ܠܺܠܝܳܐ ܕ݂ܠܳܐ ܐܶܬ݁ܕ݁ܟ݂ܰܪܬ݁ܳܟ݂ ܥܰܠ ܬ݁ܰܫܘܺܝܬ݂ܝ̱ ܡܳܪܝܳܐ. ܘ݁ܒ݂ܠܰܝ̈ܠܰܘܳܬ݂ܳܐ ܪܢܺܝ݀ܬ݂ ܒ݁ܳܟ݂ ܕ݁ܕ݂ܚܺܝ̣ܠ ܐܰܢ̱ܬ݁ ܣܰܓ݁ܺܝ. ܩܳܠܳܐ ܫܶܡܥܶ݀ܬ݂ ܕ݁ܳܐܡܰܪ ܕ݁ܳܢܺܝܶܐܠ. ܕ݁ܢܰܗܪܳܐ ܕ݂ܢܽܘ̣ܪܳܐ ܪܳܕ݂ܶܐ ܡܶܢ ܩܽܘ̣ܕ݂ܡܰܝܟ݁. ܘ݀ܳܝ ܠܺܝ ܕ݂ܚܰܘ̈ܒ݁ܰܝ ܣܰܓ݁ܺܝ̈ܐܝܺܢ ܘܒ݂ܶܗ ܥܳܒ݂ܰܪ ܐ̱ܢܳܐ. ܕ݁ܶܐܢ ܛܰܝܒ݁ܽܘ̣ܬ݂ܳܟ݂ ܠܳܐ ܬ݂ܦ݂ܺܝ̣ܣܳܟ݂ ܪ̈ܰܚܡܰܝܟ݁ ܢ̣ܶܗܘܽܘ̇ܢ ܥܠܰܝ ܗ̄ ܒ݁ܪ̈ܰܚܡܰܝܟ݁ ܚܽܘ̣ܣ ܥܠܰܝ ܀
܏ܫܘܒ: ܒ݁ܦ݂ܶܠܓ݁ܶܗ ܕ݁ܠܺܠܝܳܐ ܩܳܡ̣ ܕ݁ܰܘܺܝܕ݂ ܠܰܡܫܰܒ݁ܳܚܽܘ. ܥܰܠ ܬ݁ܶܗܪ̈ܶܝܗ̇ ܕ݁ܰܐܠܳܗܽܘ̣ܬ݂ܳܐ ܘܕ݂̈ܺܝ̣ܢܰܘܗ̱ܝ ܕ݁ܰܡܪܰܝܡܳܐ. ܚܳܪ ܒ݁ܰܫܡܰܝܳܐ ܘܰܚܙܳܐ ܠܰܪܩܺܝ̣ܥܳܐ. ܘܰܠܢܰܗܺܝ̣ܪ̈ܶܐ ܘܫܽܘ̣ܦ݂ܪܳܐ ܕ݂ܪ̈ܶܗܛܰܝܗܽܘ̇ܢ. ܚܙܳܐ ܫܶܠܝܳܐ ܘܰܒ݂ܗܺܝ̣ܠܽܘ̣ܬ݂ܳܐ ܥܰܠ ܒ݁ܶܪ̈ܝܳܬ݂ܳܐ. ܘܶܐܬ݂ܡܰܠܝܰܬ݂݀ ܢܰܦ݂ܫܶܗ ܬ݁ܶܗܪܳܐ ܘܰܐܘܕ݁ܺܝ ܠܳܟ݂ ܡܳܪܝܳܐ ܗ̄ ܕ݁ܰܚܙܳܐ ܬ݂ܡܺܝ̣̈ܗܳܬ݂ܳܐ ܀
܏ܡܢ: ܐܶܡܰܪ ܠܺܝ ܕ݁ܰܘܺܝܕ݂ ܡܰܠܟ݁ܳܐ ܡܳܢܳܐ ܐܺܝܬ݂ܶܝܗ̇. ܬ݁ܶܫܒ݁ܽܘ̇ܚܬ݁ܳܐ ܕ݂ܰܡܙܰܡܰܪ ܐܰܢ̱ܬ݁ ܐܺܝܡܳܡܳܐ ܘܠܺܠܝܳܐ. ܗܰܠܶܠܽܘܝܰܗ ܐܺܝܬ݂ܶܝܗ̇ ܬ݁ܶܫܒ݁ܽܘ̇ܚܬ݁ܳܐ. ܕ݁ܰܡܙܰܡܪܺܝܢ ܒ݁ܳܗ̇ ܥܺܝ̣ܪ̈ܶܐ ܘܡܰܠܰܐܟ݂̈ܶܐ. ܪܽܘ̣ܚ ܩܽܘ̣ܕ݂ܫܳܐ ܐܰܠܶܦ݂ܬ݂ܳܗ̇ ܠܺܝ ܘܶܐ݀ܢܳܐ ܠܟ݂ܳܗ̈ܢܶܐ. ܘܗܳܐ ܡܙܰܡܪ̈ܳܢ ܒ݁ܳܗ̇ ܥܺܕ݂̈ܳܬ݂ܳܐ ܘܕ݂ܰܝܪ̈ܳܬ݂ܳܐ ܐܰܟ݂ܚܕ݂ܳܐ ܗ̄ ܠܡܳܪܝܳܐ ܬ݂ܶܫܒ݁ܽܘ̇ܚܬ݁ܳܐ ܀
ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܒ݁ܰܠܰܝ
ܚܳܐܶܢ ܠܚܰܛܳܝ̈ܶܐ. ܚܽܘ̇ܢ ܠܰܢ ܒ݁ܝܽܘ̇ܡ ܕ݁ܺܝ̣ܢܳܟ݂ ܀
ܘܰܫܒ݂ܽܘ̇ܩ ܠܰܢ ܚܰܘ̈ܒ݁ܰܝܢ. ܒ݁ܣܽܘ̇ܓ݂ܳܐܐ ܕ݂ܛܰܝܒ݁ܽܘ̣ܬ݂ܳܟ݂ ܀
ܒ݁ܬ݂ܰܪܥܳܟ݂ ܚܰܢܳܢܳܐ: ܢ݀ܳܩܫܺܝܢ ܕ݁ܰܐܠܺܝ̣ܨܺܝܢ. ܦ݁ܢܳܐ ܫܶܐܠܳـ̈ܬ݂ܗܽܘܢ: ܒ݁ܰܡܪܰܚܡܳܢܽܘ̣ܬ݂ܳܟ݂ ܀
ܬ݁ܰܪܥܳܟ݂ ܬ݁ܪܰܥ ܪ̈ܰܚܡܶܐ: ܝܶܫܽܘ̇ܥ ܡܠܶܐ ܪ̈ܰܚܡܶܐ. ܕ݁ܥܳܐܶܠ ܛܥܺܝ̣ܢ ܚܰܘ̈ܒ݁ܶܐ: ܢܳܦ݂ܶܩ ܫܩܺܝ̣ܠ ܪ̈ܰܚܡܶܐ ܀
ܐܰܒ݂ܽܘ̣ܢ ܕ݁ܒ݂ܰܫܡܰܝ̈ܳܐ: ܡܶܬ݂ܟ݁ܰܫܦ݂ܺܝܢܰܢ ܠܳܟ݂. ܩܰܒ݁ܶܠ ܬܶܫܡܫܬ݁ܰܢ: ܘܶܐܬ݂ܪܰܚܰܡܥܠܰܝܢ܀
ܫܽܘ̣ܒ݂ܚܳܐ ܠܗܰܘ ܕ݁ܶܐܡ̣ܰܪ: ܕ݁ܰܩܪܰܘ ܘܥܳܢܶܐ ܐ̱ܢܳܐ. ܘܩܽܘ̇ܫܽܘ̣ܢ ܦ݀݁ܳܬ݂ܰܚ ܐ̱ܢܳܐ: ܘܫܰܐܠܽܘ̣ܢ ܝܳܗܶܒ݂ ܐ̱ܢܳܐ ܀
ܡܳܪܳܐ ܕ݂ܥܶܠܳܝ̈ܶܐ: ܘܣܰܒ݂ܪܳܐ ܕ݂ܬ݂ܰܚ̈ܬ݁ܳܝܶܐ܀
ܩܰܒ݁ܶܠ ܬܶܫܡܫܬ݁ܰܢ: ܘܶܐܬ݂ܪܰܚܰܡܥܠܰܝܢ܀
ܡܗܰܠܶܠ ܟ݁ܳܗܢܳܐ ܘܳܐܡܰܪ: ܗ̄ ܘܗ̄ ܘܗ̄ ܫܽܘ̣ܒ݂ܚܳܐ ܠܳܟ݂ ܐܰܠܳܗܳܐ (ܬ݁ܠܳܬ݂ ܙܰܒ݂ܢܺܝ̈ܢ) ܟܢ ܡܰܩܶܦ݂ ܠܦ݂ܶܬ݂ܓ݂ܳܡܳܐ: ܒ݁ܩܽܘ̣ܪ̈ܒ݁ܳܢܶܐ ܘܒ݂ܰܨܠܰܘ̈ܳܬ݂ܳܐ: ܢܶܬ݁ܕ݁ܟ݂ܰܪ ܐܶܢܽܘ̇ܢ ܠܰܐܒ݂ܳܗ̈ܰܝܢ. ܕ݁ܡܰܠܦ݂ܺܝܢ ܗ̱ܘܰܘ ܠܢ ܟ݁ܰܕ݂ ܚܰܝܺܝܢ. ܕ݁ܢ̇ܶܗܘܶܐ ܒ݂ܢܰܝ̈ܳܐ ܠܰܐܠܳܗܳܐ ܒ݂ܗܳܢ ܥܳܠܡܳܐ ܕ݂ܥܳܒ݂ܰܪ. ܒ݁ܪܳܐ ܕ݂ܰܐܠܳܗܳܐ ܢ̣ܢܺܝܚ ܐܶܢܽܘ̇ܢ. ܒ݁ܗܳܝ ܡܰܠܟ݁ܽܘ̣ܬ݂ܳܐ ܕ݂ܰܫܡܰܝ̈ܳܐ. ܥܰܡ ܟ݁ܺܐܢ̈ܶܐ ܘܥܰܡ ܙܰܕ݁̈ܺܝܩܶܐ ܒܥܳܠܡܳܐ ܕ݂ܠܳܐ ܥܳܒ݂ܰܪ ܀ ܘܣܳܕ݂ܰܪ ܣܶܕ݂ܪܳܐ ܓ݂ܰܘܳܢܳܝܳܐ ܘܡܰܘܪܒ݂ܳܐ ܟܢ ܒ݁̈ܳܬ݁ܶܐ ܕ݂ܡܰܘܪܒ݂ܳܐ: ܘܥܶܢܝܳܢܳܐ ܕ݂ܡܰܙܡܽܘ̇ܪ̈ܶܐ ܕ݂ܺܝܕܺܝܥܺܝܢ. ܟ݁ܶܢ ܡܫܰܒ݁ܰܚ ܟ݁ܳܗܢܳܐ ܬ݂ܠܺܝ̣ܬ݂ܳܐܝܬ݂ ܠܰܬ݂ܠܺܝܬ݂ܝܽܘ̣ܬ݂ܳܐ: ܒܳ݁ܬ݂ܰܪܟ݁ܶܢ ܐܳܡܪܺܝܢ: 
ܬܶܫܡܫܬ݁ܳܐ ܕ݂ܚܰܕ݂ ܩܢܽܘܡܳܐ
ܩܽܘ̣ܩܰܠܺܝܘ̇ܢ (܏ܡܙܡ: ܨܒ: ܝܒ ـ ܝܘ)
ܙܰܕ݁ܺܝ̣ܩܳܐ ܐܰܝܟ݂ ܕ݁ܶܩܠܳܐ ܢ̣ܰܦ݂ܪܰܥ ܗ̄ ܘܰܐܝܟ݂ ܐܰܪ̈ܙܶܐ ܕ݂ܠܶܒ݂ܢܳܢ ܢ̣ܶܫܘܰܚ ܀
ܕ݁ܰܢܨܺܝ̣ܒ݂ܺܝ̣ܢ ܒ݁ܒ݂ܰܝܬ݁ܶܗ ܕ݁ܡܳܪܝܳܐ ܗ̄ ܘܰܒ݂ܕ݂ܳܪ̈ܰܘܗ̱ܝ ܕ݁ܰܐܠܳܗܰܢ ܀
ܢ̣ܰܦ݂ܪܥܽܘ̣ܢ ܬ݁ܽܘ̣ܒ݂ ܘܢ̣ܶܬ݂ܪܰܒ݁ܽܘ̇ܢ ܒ݁ܣܰܝܒ݁ܽܘ̣ܬ݂ܳܐ ܗ̄ ܫܰܡܺܝ̈ܢܶܐ ܘܒ݂ܣܺܝ̈ܡܶܐ ܢ̣ܶܗܘܽܘ̇ܢ ܀
ܘܰܢ̣ܚܰܘܽܘ̇ܢ ܕ݁ܰܬ݂ܪܺܝ̣ܨ ܗ̱ܽܘ ܡܳܪܝܳܐ ܗ̄ ܥܰܫܺܝ̣ܢ ܗ̱ܽܘ ܘܠܰܝܬ݁ ܒ݁ܶܗ ܥܰܘܠܳܐ ܀
܏ܫܘܒ ܘ ܏ܡܢ: ܕ݁ܽܘ̣ܟ݂ܪܳܢܳܟ ܐܳܘ ܡܳܪܝ̱ ܝܰܥܩܽܘ̇ܒ݂: ܗܳܪܟ݁ܳܐ ܘܰܠܥܶܠ ܒܰܫܡܰܝܳܐ. ܘܰܐܝܠܶܝܢ ܕ݁ܝܰܩܰܪܘ̱ ܕ݁ܽܘ̣ܟ݂ܪܳܢܳܟ: ܢ̣ܶܬ݂ܥܰܕ݁ܪܽܘ̣ܢ ܒܰܨܠܰܘ̈ܳܬ݂ܳܟ݂ ܀
ܣܛܳܘ ܡܶܢ ܩܰܐܠܳܘܣ ܩܽܘܪܝܶܐ..܀
ܣܶܕ݂ܪܳܐ ܕ݂ܚܰܕ݂ ܩܢܽܘ̇ܡܳܐ 
ܩܳܠܳܐ ܏ܒܩ: ܩܽܘ̇ܩܳܝܳܐ
ܠܰܚܠܽܘ̇ܠܶܗ ܕ݁ܡܳܪܝ̱ ܓܰܒ݂ܪܺܐܝܶܠ ܩܪܳܢܝ̱ ܐܰܠܳܗܳܐ. ܐܶܢ ܐ݀ܺܙܰܠ ܩܶܢܛܰܐ ܗ̱ܘ ܪܰܒ݁ܳܐ ܘܶܐܢ ܐܶܦ݁ܽܘ̣ܫ ܕܶܚܠܬ݂ܳܐ ܗ̱ܝ. ܐܶܢ ܐܳܙܶܠ ܐ̱ܢܳܐ: ܚܰܘܒ݁ܰܝ̈ ܥ݀ܳܗܶܕ݂ ܐ̱ܢܳܐ. ܘܶܐܢ ܦ݀ܳܐܶܫ ܐ̱ܢܳܐ: ܗܘܺܝܬ݂ ܠܺܝ ܢܽܘ̣ܟ݂ܪܳܝܳܐ. ܒ݁ܰܕ݂ܡܳܐ ܕ݂ܰܪܕ݂ܳܐ ܡܶܢ ܕ݁ܰܦ݂ܢܶܗ ܕ݁ܒ݂ܰܪ ܐܰܠܳܗܳܐ. ܢ̣ܶܬ݂ܚܰܣܽܘ̇ܢ ܚܰܘܒ݁ܰܝ̈ ܘܶܐ݀ܩܥܶܐ ܠܳܟ݂ ܫܽܘ̣ܒ݂ܚܳܐ ܡܳܪܝܳܐ ܗ̄ ܨܠܽܘ̇ܬ݂ܶܗ ܬ݁ܥܰܕ݁ܰܪ ܠܰܢ ܀
ܢܰܨܺܝ̣ܚܳܐ ܡܳܪܝ̱ ܒ݁ܰܪܨܰܘܡܳܐ ܠܰܚܠܽܘ̇ܠܶܗ ܙܰܡ̣ܢܰܢܝ̱. ܡܽܘ̇ܢ ܐܰܪܡܶܐ ܠܶܗ ܪܽܘ̣ܡܝܳܢܳܐ ܬ݂ܰܪܥܺܝܬ݂ܝ̱ ܠܳܐ ܝܳܕ݂ܥܳܐ. ܟܳܗ̈ܢܶܐ ܢ̣ܰܪܡܽܘ̇ܢ. ܨܠܽܘ̇ܬ݂ܳܐ ܘܒ݂ܳܥܽܘ̣ܬ݂ܳܐ. ܘܰܡܫܰܡ̈ܫܳܢܶܐ ܥܶܛܪܳܐ ܕ݂ܦ݂ܺܝܪ̈ܡܰܝܗܽܘ̇ܢ. ܥܰܬ݁ܺܝ̣ܪ̈ܶܐ ܡܪܰܚܡܳܢܽܘ̣ܬ݂ܳܐ ܘܡܶܣ̈ܟ݁ܺܢܶܐ ܦ݂ܝܳܣܳܐ. ܕ݁ܫܳܡܰܥ ܡܳܪܝܳܐ ܨܠܰܘ̈ܳܬ݂ܗܽܘ̇ܢ ܘܥܳܒ݂ܶܕ݂ ܥܠܰܝܢ ܪ̈ܰܚܡܶܐ ܗ̄ ܨܠܽܘ̇ܬ݂ܶܗ ܬ݁ܥܰܕ݁ܰܪ ܠܰܢ ܀
܏ܫܘܒ: ܠܳܟ݂ ܝ݀ܳܗܒ݁ܳܐ ܥܺܕ̱݁ܬ݁ܳܐ ܛܽܘ̣ܒ݂ܳܐ ܐܳܘ ܡܳܪܝ̱ ܐܰܦ݂ܪܶܝܡ. ܕ݁ܗܰܘ ܛܽܘ̣ܒ݂ܳܐ ܕ݂ܝܰܗ̱ܒ݂ ܗ̱ܘܳܐ ܡܳܪܰܢ ܠܘܳܬ݂ܳܟ݂ ܐܶܬ݂ܝܰܒ݁ܰܠ. ܛܽܘ̣ܒ݂ܰܝܟ݁ ܕ݁ܰܣܢܰܝܬ݁ ܠܥܳܠܡܳܐ ܥܳܒ݂ܽܘ̇ܪܳܐ. ܛܽܘ̣ܒ݂ܰܝܟ݁ ܕ݁ܰܪܚܶܡܬ݁ ܚܽܘ̣ܒ݁ܶܗ ܕ݁ܰܡܫܺܝܚܳܐ. ܛܽܘ̣ܒ݂ܰܝܟ݁ ܡܳܐ ܕܫܳ݀ܡܥܰܬ݁ ܩܳܠܶܗ ܕ݁ܡܳܪܳܟ݂ ܕ݁ܳܐܡܰܪ ܠܳܟ݂. ܕܬ݂ܳܐ ܥܽܘ̇ܠ ܝܺܪܰܬ݂ ܡܰܠܟ݁ܽܘ̣ܬ݂ܳܐ ܘܚܰܝ̈ܶܐ ܕ݂ܠܳܐ ܥ݀ܳܒ݂ܪܺܝܢ ܗ̄ ܨܠܽܘ̇ܬ݂ܳܟ݂ ܬ݁ܥܰܕ݁ܰܪ ܠܰܢ ܀
܏ܡܢ: ܡܶܢ ܒ݁ܶܣ̈ܡܶܐ ܘܡܶܢ ܗܶܪ̈ܽܘ̇ܡܶܐ ܓ݂ܒ݂ܰܝ̈ܳܐ ܕ݂ܰܐܪܥܳܐ. ܒ݁ܣܶܡ ܠܰܡܫܺܝ̣ܚܳܐ ܕ݂ܽܘ̣ܟ݂ܪܳܢܳܟ݂ ܓ݁ܰܒ݂ܝܳܐ ܡܳܪܝ̱ ܐܰܘܓ݁ܺܝܢ. ܕ݁ܰܛܥܺܝܢ ܦ݁ܰܓ݂ܪܳܟ݂: ܝܽܘ̣ܩܪܳܐ ܕ݂ܕ݂ܽܘ̣ܒ݁ܳܪ̈ܰܝܟ݁. ܫܰܗܪܳܐ ܘܨܰܘܡܳܐ: ܘܥܰܡ̈ܠܶܐ ܕ݂ܦ݂ܽܘ̣ܪܫܳܢܳܐ.  ܡܰܠܰܐܟ݂̈ܶܐ ܢܳܦ݂ܩܺܝܢ ܠܽܐܘ̣ܪܥܳܟ݂ ܘܰܡܩܰܒ݁ܠܺܝܢ ܠܳܟ݂. ܕ݁ܥܰܡܗܽܘ̇ܢ ܬ݁ܶܚܕ݁ܶܐ ܘܬ݂ܶܬ݂ܒ݁ܰܣܰܡ ܒ݁ܰܡܫܺܝ̣ܚܳܐ ܕ݂ܰܐܘܪܒ݂ܳܟ ܗ̄ ܨܠܽܘ̇ܬ݂ܳܟ݂ ܬ݁ܥܰܕ݁ܰܪ ܠܰܢ ܀

ܒ݁ܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂
ܩܳܪܶܝܢܰܢ ܠܳܟ݂ ܡܳܪܝܳܐ ܡܳܪܰܢ ܬ݁ܳܐ ܠܥܽܘ̣ܕ݂ܪܳܢܰܢ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܡܳܪܝܳܐ ܡܳܪܰܢ ܡܳܪܳܐ ܕ݂ܥܺܝ̣ܪ̈ܶܐ ܘܰܕ݂ܡܰܠܰܐܟ݂̈ܶܐ: ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܒ݁ܦ݂ܶܠܓ݁ܶܗ ܕ݁ܠܺܠܝܳܐ ܐܶܬ݁ܬ݁ܥܺܝ̣ܪ ܕ݁ܰܘܺܝܕ݂ ܠܰܡܫܰܒ݁ܳܚܽܘ: ܕ݁ܰܢ̣ܩܽܘ̣ܡ ܢ̣ܰܘܕ݁ܶܐ ܡܶܛܽܠ ܬ݁ܶܗܪ̈ܶܐ ܕ݂ܰܐܠܳܗܽܘ̣ܬ݂ܳܐ. ܐܳܦ݂ ܐܰܢ̱ܬ݁ ܗܳܫܳܐ ܒ݂ܦ݂ܶܠܓ݁ܶܗ ܕ݁ܠܺܠܝܳܐ ܩܽܘ̣ܡ ܦ݁ܳܪܽܘ̇ܫܳܐ: ܘܒ݂ܰܙܡܺܝ̣ܪ̈ܳܬ݂ܶܗ ܕ݁ܕ݂ܰܘܺܝܕ݂ ܗܰܠܶܠ ܪܽܘܚܳܢܳܐܝܺܬ݂܀
ܐܰܝܢܳܐ ܕ݂ܡܶܬ݁ܬ݁ܥܺܝ̣ܪ ܠܰܡܫܰܒ݁ܳܚܽܘ ܒ݂ܠܰܝ̈ܠܰܘܳܬ݂ܳܐ: ܫܪܶܐ ܫܽܘ̣ܠܛܳܢܶܗ ܕ݁ܠܺܠܝܳܐ ܡܶܢܶܗ ܘܰܕ݂ܚܶܫܽܘ̇ܟ݂ܳܐ. ܡܰܢ ܕ݁ܰܡܫܰܒ݁ܰܚ ܠܰܐܠܳܗܽܘ̣ܬ݂ܳܐ ܒ݂ܠܰܝ̈ܠܰܘܳܬ݂ܳܐ: ܐܺܝܡܳܡܰܐ ܗ̱ܘ ܠܶܗ ܠܺܠܝܳܐ ܕ݂ܥܺܝ̣ܪ ܒ݁ܶܗ ܠܰܡܫܰܒ݁ܳܚܽܘ܀
ܒ݁ܳܟ݂ ܡܳܪܝ̱ ܐܶ݀ܢܗܰܪ ܕ݁ܺܐܝܡܳܡܳܐ ܐܰܢ̱ܬ݁ ܠܰܕ݂ܪܳܚܶܡ ܠܳܟ݂: ܢܽܘ̣ܗܪܳܐ ܐܰܢ̱ܬ݁ ܡܳܪܝ̱ ܐܰܢܗܰܪ ܥܰܝ̈ܢܰܝ ܕ݁ܶܐ݀ܚܙܶܐ ܚܢܳܢܳܟ݂. ܐܽܘ̣ܪܚܶܗ ܕ݁ܥܳܠܡܳܐ ܣܪܺܝܓ݂ܳܐ ܘܡܰܠܝܳܐ ܟ݂݀ܽܠ ܬ݁ܽܘ̣ܩ̈ܠܳܬ݂ܳܐ: ܕ݁ܰܡܗܰܠܶܟ݂ ܒ݁ܳܟ݂ ܠܳܐ ܡܶܬ݁ܬ݁ܩܶܠ ܠܶܗ ܕ݁ܺܐܝ̣ܡܳܡܳܐ ܐܰܢ̱ܬ݁ ܀
ܢ̣ܫܰܒ݁ܚܽܘ̣ܢܳܟ݂ ܡܳܪܝ̱ ܥܺܝ̣ܪ̈ܰܝ ܪܰܘܡܳܐ ܕ݂ܠܳܐ ܡܬ݂ܽܘ̇ܡ ܕ݁݀ܳܡܟ݁ܺܝܢ: ܚܠܳܦ݂ ܐܰܪ̈ܥܳܢܶܐ ܕ݂ܫܶܢܬ݂ܶܗ ܕ݁ܠܺܠܝܳܐ ܫܰܬ݁ܩܰܬ݂݀ ܐܶܢܽܘ̇ܢ. ܢ̣ܫܰܒ݁ܚܳܟ݂ ܝܰܡܳܐ ܢ̣ܫܰܒ݁ܚܳܟ݂ ܝܰܒ݂ܫܳܐ ܢ̣ܫܰܒ݁ܚܳܟ݂ ܐܳܐܰܪ: ܠܳܟ݂ ܕ݁ܰܫܒ݂ܺܝ̣ܚ ܐܰܢ̱ܬ݁ ܒ݁ܰܥܒܺܝ̣ܕ݂̈ܳܬ݂ܳܟ݂ ܘܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܀
ܫܳܡܰܥ ܟ݁݀ܽܠܳܐ ܘܰܡܩܰܒ݁ܠܳܢܳܐ ܕ݂ܰܨܠܰܘ̈ܳܬ݂ܳܐ ܀ ܫܡܰܥ ܒ݁ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
 


== '''ܨܦܪܐ ܕܬܪܝܢ ܒܫܒܐ''' ==

ܡܰܙܡܽܘ̇ܪܳܐ ܕ(ܢܐ) ܕ݂ܪܰܚܶܡܥܠܰܝ ܟܢ ܡܰܙܡܽܘ̇ܪܳܐ ܕ(ܣܓ) ܒܬ݂ܰܪܟ݁ܶܢ ܥܶܢܝܳܢܳܐ.   
ܦ݁ܶܬ݂ܓ݂ܳܡܳܐ: ܐܰܠܳܗܝ̱ ܐܰܠܳܗܝ̱ ܐܰܢ̱ܬ݁: ܠܘܳܬ݂ܳܟ݂ ܩܰܕ݁ܡܶ݀ܬ݂܆ ܘܰܩܕ݂ܡ ܒ݁ܺܐܡ ܕ݁ܺܝ̣ܠܳܟ݂ ܣܶܓ݂ܕ݁ܶܬ݂. ܡܰܠܟ݁ܳܐ ܫܡܰܝܳܢܳܐ܆ ܚܰܣܳܐ ܠܺܝ ܟ݂݀ܽܠ ܕ݁ܰܚܛܺܝ݀ܬ݂ ܠܳܟ݂ ܀
ܨܰܗܝܳܐ ܗ̱ܝ ܠܳܟ݂ ܢܰܦ݂ܫܝ̱: ܒ݁ܨܰܦ݂ܪܳܐ ܩܳܡܶ݀ܬ݂܆ ܕ݁ܰܐܘܕ݁ܶܐ ܠܳܟ݂ ܥܰܠ ܣܰܟ݂ܠܘ̈ܳܬ݂ܝ̱. ܪܳܚܶܡ ܒ݁ܢܰܝ̈ܢܳܫܳܐ܆ ܚܰܣܳܐ ܠܺܝ ܟ݂݀ܽܠ ܕ݁ܰܚܛܺܝ݀ܬ݂ ܠܳܟ݂ ܀
ܗܳܟ݂ܰܢ ܚܳܪܬ݁ܳܟ݂ ܒ݁ܩܽܘ̣ܫܬ݁ܳܐ: ܒ݁ܪ̈ܰܚܡܶܐ ܕ݂ܫܰܠܚܽܘ̣ܟ݂܆ ܡܶܛܽܠ ܓ݁ܶܢܣܰܢ ܚܰܠܳܫܳܐ. ܩܰܒ݁ܶܠ ܬܶܫܡܫܬ݁ܰܢ: ܘܦ݂ܰܢܳܐ ܒ݂ܪ̈ܰܚܡܰܝܟ݁ ܫܶܐܠܳـ̈ܬܰܢ ܀
ܡܶܛܽܠ ܕ݁ܛ݀ܳܒ݂ܺܝ̣ܢ ܪ̈ܰܚܡܰܝܟ݁: ܡܶܢܳܟ݂ ܒ݁݀ܳܥܶܐ ܐ̱ܢܳܐ܆ ܘܠܪ̈ܰܚܡܰܝܟ݁ ܡܶܬ݂ܝܰܐܰܒ݂ ܐ̱ܢܳܐ. ܛܳܒ݂ܳܐ ܘܒ݂ܰܣܺܝ̣ܡܳܐ܆ ܚܰܣܳܐ ܠܺܝ ܟ݂݀ܽܠ ܕ݁ܰܚܛܺܝ݀ܬ݂ ܠܳܟ݂ ܀
ܗܳܟ݂ܰܢ ܐܶܒ݁ܰܪܟܳܟ݂ ܒ݁ܚܰܝ̈ܰܝ: ܢܽܘ̣ܗܪܳܐ ܘܒ݂ܰܪ ܢܽܘ̣ܗܪܳܐ܆ ܫܪܶܐ ܒ݂ܢܽܘ̣ܗܪܳܐ ܘܥܳܡܰܪ ܒ݁ܢܽܘ̣ܗܪܳܐ. ܐܰܫܘܳܢܝ̱ ܠܗܰܘ ܢܽܘ̣ܗܪܳܐ܆ ܕ݁ܠܳܐ ܡ̇ܰܕ݂ܪܶܟ݂ ܠܶܗ ܚܶܫܽܘ̇ܟ݂ܳܐ ܀
ܐܰܝܟ݂ ܫܽܘ̣ܡܢܳܐ ܘܰܐܝܟ݂ ܬ݁ܰܪܒ݁ܳܐ: ܢܽܘ̣ܗܪܳܐ ܕ݂ܡܰܦ݂ܨܰܚ ܠܳܗ̇܆ ܠܰܒ݂ܪܺܝ̣ܬ݂ܳܐ ܒ݂ܥܶܕ݁ܳܢ ܨܰܦ݂ܪܳܐ. ܘܩ݀ܳܝܡܺܝܢ ܟ݁ܽܠ ܕ݁ܰܥܠܶܝܗ̇܆ ܘܙ݀ܳܡܪܺܝܢ ܫܽܘ̣ܒ݂ܚܳܐ ܘܬ݂ܰܘܕ݁ܺܝܬ݂ܳܐ ܀
ܐܶܬ݁ܕ݁ܟ݂ܰܪܬ݁ܳܟ݂ ܥܰܠ ܬ݁ܰܫܘܺܝܬ݂ܝ̱: ܢܽܘ̣ܗܪܳܟ݂ ܚܙܳܬ݂݀ ܬܺܒ݂ܶܝܠ܆ ܘܶܐܬ݂ܦ݁ܰܨܚܰܬ݂݀ ܕ݁ܰܟ݂ܡܺܝܪܳܐ ܗ̱ܘܳܬ݂. ܘܗܳܐ ܙ݀ܳܡܪܳܐ ܫܽܘ̣ܒ݂ܚܳܐ܆ ܗܺܝ ܘܝܰܠܕ݁̈ܶܝܗ̇ ܥܕ݂ܰܡܳܐ ܠܥܳܠܰܡ ܀
ܡܶܛܽܠ ܕ݁ܰܗܘܰܝܬ݁ ܠܺܝ ܡܥܰܕ݁ܪܳܢܳܐ: ܚܰܣܝܳܐ ܘܩܰܕ݁ܺܝ̣ܫܳܐ܆ ܕ݁ܢܽܘ̣ܪܳܐ ܚܰܝܬ݂ܳܐ ܡܫܰܡܫܳܐ ܠܶܗ. ܩܰܒ݁ܶܠ ܬܶܫܡܫܬ݁ܰܢ: ܘܦ݂ܰܢܳܐ ܒ݂ܪ̈ܰܚܡܰܝܟ݁ ܫܶܐܠܳـ̈ܬܰܢ ܀
ܢܶܦ݂ܩܰܬ݂݀ ܢܰܦ݂ܫܝ̱ ܒ݁ܳܬ݂ܪܳܟ݂: ܐܶܬ݁ܕ݁ܰܟ݂ܪܶܬ݂ ܕ݁ܰܚܛܺܝܬ݂܆ ܘܰܒ݂ܚܰܫܳܐ ܫܦ݂ܰܥܝ̱̈ ܗ̱ܘ̈ܰܝ ܕ݁̈ܶܡܥܰܝ. ܢܓ݂ܽܘ̣ܠܽܘ̣ܢ ܥܠܰܝ ܪ̈ܰܚܡܰܝܟ݁܆ ܝܶܫܽܘ̇ܥ ܦ݁ܳܪܽܘ̇ܩܶܗ ܕ݁ܥܳܠܡܳܐ ܀
ܗܶܢܽܘ̇ܢ ܒ݁ܥ̣ܰܘ ܕ݁ܢ̣ܰܘܒ݁ܕ݂ܽܘ̣ܢ ܠܢܰܦ݂ܫܝ̱: ܫܶܡܥܽܘ̇ܢ ܒ݁ܓ݂ܰܘ ܝܰܡܳܐ܆ ܡܶܢ ܡܰܚܫ̈ܽܘ̣ܠܶܐ ܕ݂ܰܠܺܝ̣ܬ݁ܳܝܗ̱ܝ. ܕ݁ܰܠܳܗ̇ ܡܳܪܝ̱ ܠܥܺܕ̱݁ܬ݁ܳܟ݂܆ ܡܶܢ ܣܶܕ݂̈ܩܶܐ ܘܡܶܢ ܚܶܪ̈ܝܳܢܶܐ ܀
ܢ̣ܶܫܬ݁ܰܠܡܽܘ̣ܢ ܠܚܰܪܒ݁ܳܐ: ܚܰܘܒ݁ܰܝ̈ ܣܰܓ݁ܺܝ̈ܐܝܺܢ܆ ܘܒ݁ܶܝܬ݂ ܕ݁ܺܝ̣ܢܳܐ ܗܳܐ ܚ݀ܳܝܪܺܝܢ ܠܺܝ. ܢܓ݂ܽܘ̣ܠܽܘ̣ܢ ܥܠܰܝ ܪ̈ܰܚܡܰܝܟ݁܆ ܘܚܰܣܳܐ ܠܺܝ ܟ݂݀ܽܠ ܕ݁ܰܚܛܺܝ݀ܬ݂ ܠܳܟ݂ ܀
ܢ̣ܶܫܬ݁ܰܒ݂ܗܰܪ ܟ݁ܽܠ ܕ݁ܝܳܡܶܐ ܒ݂ܶܗ: ܒ݁ܽܐܘ̇ܪܫܠܶܡ ܕ݁ܰܠܥܶܠ܆ ܘܰܒ݂ܥܺܕ̱݁ܬ݁ܳܐ ܕ݂ܒ݂ܶܝܬ݂ ܐܰܪ̈ܥܳܢܶܐ. ܥܒ݂ܶܕ݂ ܡܳܪܝ̱ ܕ݁ܽܘ̣ܟ݂ܪܳܢܳܐ܆ ܠܥܰܒ݂ܕ݁̈ܰܝܟ݁ ܕ݁ܰܫܟ݂ܶܒ݂ܘ̱ ܥܰܠ ܣܰܒ݂ܪܳܟ݂ ܀
܏ܫܘܒ ܘ ܏ܡܢ: ܫܽܘ̣ܒ݂ܚܳܐ ܠܳܟ݂ ܡܳܪܰܢ܆ ܕ݁ܫܽܘ̣ܒ݂ܚܳܟ݂ ܒ݁ܰܐܪܥܳܐ ܘܒ݂ܰܫܡܰܝ̈ܳܐ. ܘܰܡܫܰܒ݁ܚܺܝܢ ܠܰܫܡܳܟ݂܆ ܫܡܰܝ̈ܳܢܶܐ ܘܰܐܪ̈ܥܳܢܳܝܶܐ ܀
ܡܰܩܦ݂ܺܝܢ ܡܰܙܡܽܘ̇ܪܳܐ ܕ(ܩܝܓ) 
ܟ݁ܶܢ ܥܶܩܒ݂ܳܐ
ܩܳܠܳܐ ܕ݂ܫܽܘ̣ܒ݂ܚܳܐ ܒ݂ܦ݂ܽܘ̣ܡ ܡܰܠܰܐܟ݂̈ܶܐ ܐܰܥܺܝ̣ܪܰܢܝ̱ ܡܳܪܝ̱܆ ܕ݁ܰܒ݂ܨܰܦ݂ܪܳܐ ܫܽܘ̣ܒ݂ܚܳܟ݂ ܐܶܙܡܰܪ. ܦ݁ܶܬ݂ܚܶܬ݂ ܣܶܦ݂ܘ̈ܳܬ݂ܝ̱ ܠܰܡܫܰܒ݁ܳܚܽܘ: ܟ݁ܰܕ݂ ܡ̇ܰܘܕ݁ܶܐ ܐ̱ܢܳܐ: ܡܳܪܝ̱ ܘܰܐܠܳܗܝ̱ ܪܰܚܶܡܥܠܰܝ ܀
ܣܛܳܘ ܡܶܢ ܩܰܐܠܳܘܣ ܩܽܘܪܝܶܐ ܠܶܝܣܳܘܢ ܀
ܣܶܕ݂ܪܳܐ ܓ݂ܰܘܳܢܳܝܳܐ
ܩܳܠܳܐ ܏ܒܩ: ܐܰܝܟ݂ ܦ݁ܺܝܪܡܳܐ ܕ݂ܩܰܪܶܒ݂ ܐܰܗܪܽܘ̇ܢ. ܓ݁ܽܘ̣ܫܡܳܐ ܚܡܺܝ̣ܫܳܝܳܐ
ܦ݁ܶܬ݂ܓ݂ܳܡܳܐ: ܥܢܺܝܢܝ̱ ܡܳܪܝܳܐ ܘܰܫܡܰܥ ܨܠܽܘ̇ܬ݂ܝ̱ ܗ̄: ܐܰܝܟ݂ ܦ݁ܺܝ̣ܪܡܳܐ ܕ݂ܩܰܪܶܒ݂ ܐܰܗܪܽܘ̇ܢ: ܦ݁ܺܝ̣ܪܡܰܢ ܢ̣ܬ݂ܩܰܒ݁ܰܠ. ܘܰܐܝܟ݂ ܒ݁ܳܥܽܘ̣ܬ݂ܳܐ ܕ݂ܢܺܝܢܘܳܝ̈ܶܐ: ܩܰܒ݁ܶܠ ܬ݁ܶܫܡܫܬ݁ܰܢ. ܘܰܐܝܟ݂ ܕ݁ܰܥܢ̣ܰܝܬ݁ ܠܝܰܘܢܳܢ ܒ݁ܝܰܡܳܐ. ܥܢܺܝ̣ ܠܥܰܒ݂ܕ݁̈ܰܝܟ݁ ܕ݁ܗܳܐ ܩܳܪܶܝܢ ܠܳܟ݂ ܀
ܘܰܓ݂ܥܳܬ݂ܝ̱ ܠܘܳܬ݂ܳܟ݂ ܬ݁ܶܥܽܘ̇ܠ ܗ̄: ܥܶܛܪܳܐ ܕ݂ܒ݂ܶܣ̈ܡܶܐ ܕ݂ܩܰܪܶܒ݂ܢܰܢ: ܠܰܫܡܳܟ݂ ܩܰܕ݁ܺܝ̣ܫܳܐ. ܪܺܝܚܳܐ ܒ݂ܰܣܺܝ̣ܡܳܐ ܢ̣ܶܗܘܶܐ: ܠܰܢܝܳܚܳܐ ܕ݂ܪ̈ܰܚܡܰܝܟ݁. ܘܶܐܬ݂ܪܰܥܳܐ ܠܰܢ ܒ݁ܰܚܢܳܢܳܟ݂. ܐܰܠܳܗܰܢ ܣܰܓ݁ܺܝ ܪ̈ܰܚܡܶܐ ܀
܏ܫܘܒ: ܫܽܘ̣ܒ݂ܚܳܐ ܠܪ̈ܰܚܡܶܐ ܕ݂ܛܰܝܒ݁ܽܘ̣ܬ݂ܳܟ݂: ܝܶܫܽܘ̇ܥ ܐܰܠܳܗܳܐ. ܕ݁ܰܟ݂ܡܳܐ ܫܦ݂ܺܝܥܳܐ ܗ̱ܝ ܡܰܘܗܰܒ݂ܬ݂ܳܟ݂: ܥܰܠ ܥܳܠܡܳܐ ܟ݂݀ܽܠܶܗ. ܘܰܠܢܺܝܢܘܳܝ̈ܶܐ ܕ݂ܰܩܪܰܐܘܽܟ݂: ܫܰܘܙܶܒ݂ܬ݁ ܐܶܢܽܘ̇ܢ ܡܶܢ ܪܽܘ̣ܓ݂ܙܳܐ ܀
܏ܡܢ: ܢ̣ܶܒ݂ܣܰܡ ܠܳܟ݂ ܪܺܝܚܶܗ ܕ݁ܦ݂ܺܝ̣ܪܡܰܢ: ܐܰܝܟ݂ ܦ݁ܺܝ̣ܪܡܶܗ ܕ݁ܰܐܗܪܽܘ̇ܢ. ܘܰܐܝܟ݂ ܦ݁ܺܝ̣ܪܡܳܐ ܕ݂ܩܰܪܶܒ݂ ܙܟ݂ܰܪܝܳܐ: ܒ݁ܓ݂ܰܘ ܗܰܝܟ݁ܰܠ ܩܽܘ̣ܕ݂ܫܳܐ. ܘܰܐܝܟ݂ ܨܠܽܘ̇ܬ݂ܳܐ ܕ݂ܨܰܠܺܝ ܦ݂ܺܝܢܚܶܣ. ܘܰܟ݂ܠܳܐ ܡܰܘܬ݁ܳܐ ܡܶܢ ܥܰܡܳܐ ܀

ܕ݁[[ܝܠܕܬ݂ ܐܠܗܐ]]: ܪܳܡܳܐ ܕ݂ܡܶܬ݂ܓ݁ܰܐܶܐ ܒ݁ܫܽܘ̣ܒ݂ܚܳܐ܆ ܥܰܠ ܟ݁ܽܘ̣ܪܣܝܳܐ ܪܳܡܳܐ. ܘܰܒ݂ܥܽܘ̣ܒ݁ܳܐ ܕ݂ܰܡܒ݂ܰܪܰܟ݂ܬ݁ܳܐ܆ ܫܦ݂ܰܪ ܠܶܗ ܘܶܐܙܕ݁ܰܝܰܚ. ܐܰܫܪܳܐ ܫܰܝܢܳܟ݂ ܘܰܫܠܳܡܳܟ݂܆ ܒ݁ܰܐܪܒ݁ܰܥ ܦ݁ܶܢܝ̈ܳܢ ܕ݁ܰܒ݂ܪܺܝ̣ܬ݂ܳܐ ܀
ܡܳܐ ܠܺܝ̣ ܘܰܠܟ݂ܽܘ̇ܢ ܝܽܗ̱ܘ̣ܕ݂̈ܳܝܶܐ܆ ܥܢܳܬ݂݀ ܘܶܐܡܪܰܬ݂݀ ܡܰܪܝܰܡ. ܕ݁ܶܐܢܳܐ ܚܬ݂ܺܝ̣ܡܳܢ ܘܰܢܛܺܝ̣ܪܳܢ܆ ܘܠܰܝܬ݁ܰܝ ܓ݁ܰܝܳܪܬ݁ܳܐ. ܨܒ݂ܳܐ ܒ݂ܺܝ̣ ܡܳܪܝ̱ ܘܰܗܘܺܝ݀ܬ݂ ܐܶܡܶܗ. ܘܺܝܢ̣ܶܩ ܚܰܠܒ݂ܳܐ ܐܰܝܟ݂ ܫܰܒ݂ܪܳܐ ܀
ܡܶܢ ܒ݁ܶܝܬ݂ ܣܶܕ݂ܪ̈ܶܐ ܕ݂ܓ݂ܰܘܙܰܠܬ݁ܳܐ܆ ܛܳܣ ܘܰܢܚ̣ܶܬ݂ ܥܺܝ̣ܪܳܐ. ܘܰܡܛܳܐ ܠܢܳܨܪܰܬ݂ ܨܶܝܕ݂ ܡܰܪܝܰܡ܆ ܘܗܳܟ݂ܰܢ ܐܶܡܰܪ ܠܳܗ̇. ܕ݁ܡܳܪܝ̱ ܥܰܡܶܟ݂ܝ̱ ܘܡܶܢܶܟ݂ܝ̱ ܕܳܢܰܚ. ܦ݁ܳܪܽܘ̇ܩܳܐ ܕ݂ܟ݂݀ܽܠ ܒ݁ܶܪ̈ܝܳܬ݂ܳܐ ܀
ܐܰܝܟ݂ ܕ݁ܰܫܪܳܬ݂݀ ܢܽܘ̣ܪܳܐ ܒ݂ܣܰܢܝܳܐ܆ ܘܣܰܢܝܳܐ ܠܳܐ ܝܺܩܶܕ݂. ܗܳܟ݂ܢܳܐ ܢܚ̣ܶܬ݂ ܐܰܠܳܗܳܐ܆ ܘܰܫ̣ܪܳܐ ܒ݂ܒ݂ܬ݂ܽܘ̣ܠܬ݁ܳܐ. ܫܦ݂ܰܪ ܠܶܗ ܘܶܐܬ݂ܺܝ̣ܠܶܕ݂ ܡܶܢܳܗ̇. ܘܠܳܐ ܫ̣ܪܳܐ ܛܰܒ݂̈ܥܶܐ ܕ݂ܒ݂ܬܽܘ̣̈ܠܶܝܗ̇܀
ܕ݁ܩܰܕ݁̈ܺܝ̣ܫܶܐ: ܒ݁ܰܨܠܰܘ̈ܳܬ݂ܗܽܘ̇ܢ ܡܳܪܶܐ ܟ݂݀ܽܠ܆ ܕ݁ܰܢܒ݂ܺܝ̈ܶܐ ܕ݂ܪܰܚܡܽܘ̣ܟ݂. ܘܰܒ݂ܒ݂ܳܥܘ̈ܳܬ݂ܗܽܘ̇ܢ ܕ݁ܰܫܠܺܝ̣̈ܚܶܐ܆ ܕ݁ܰܐܟ݂ܪܶܙܘ̱ ܠܰܣܒ݂ܰܪܬ݂ܳܟ݂. ܐܰܫܪܳܐ ܫܰܝܢܳܟ݂ ܘܰܫܠܳܡܳܟ݂܆ ܒ݁ܰܐܪܒ݁ܰܥ ܦ݁ܶܢ̈ܝܳܢ ܕ݁ܰܒ݂ܪܺܝ̣ܬ݂ܳܐ ܀
ܠܒ݂ܶܫܘ̱ ܚܰܝܠܳܐ ܐܰܠܳܗܳܝܳܐ܆ ܣܳܗܕ݁̈ܶܐ ܩܰܕ݁̈ܺܝ̣ܫܶܐ. ܘܰܢܚ̣ܶܬ݂ܘ̱ ܩܳܡܘ̱ ܒ݁ܶܗ ܒ݁ܰܐܓ݂ܽܘ̇ܢܳܐ܆ ܕ݁ܡܰܠܟ݁̈ܶܐ ܥܰܘ̈ܳܠܶܐ. ܬ݁ܪܰܥܘ̱ ܣܶܕ݂ܪ̈ܰܘܗ̱ܝ ܕ݁ܰܒ݂ܥܶܠܕ݁ܰܪܳܐ. ܘܰܐܥܕ݂ܺܝܽܘ ܟ݂ܠܺܝ̣̈ܠܶܐ ܕ݂ܙܳܟ݂ܽܘ̣ܬ݂ܳܐ ܀
ܣܳܗܕ݁̈ܶܐ ܕ݂ܰܣܢ̣ܰܘ ܩܶܢܝ̈ܳܢܶܐ܆ ܕ݁ܥܳܠܡܳܐ ܥܳܒ݂ܽܘ̇ܪܳܐ. ܘܰܟ݂ܦ݂ܰܪܘ̱ ܒ݁ܰܐܒ݂ܳܗ̈ܶܐ ܘܰܐܚ̈ܶܐ܆ ܘܰܒ݂ܓ݂ܶܢܣܳܐ ܘܛܽܘ̣ܗܡܳܐ. ܘܡܰܘܬ݁ܳܐ ܪܚܶܡܘ̱ ܡܶܛܽܠ ܝܶܫܽܘ̇ܥ. ܗܳܐ ܢܳܨܚܺܝܢ ܕ݁ܽܘ̣ܟ݂ܪ̈ܳܢܰܝܗܽܘ̇ܢ ܀
ܚܙܰܐܘܽܗ̱ܝ ܣܳܗܕ݁̈ܶܐ ܠܰܡܫܺܝ̣ܚܳܐ܆ ܕ݁ܰܬ݂ܠܶܐ ܥܰܠ ܩܰܝܣܳܐ. ܘܬ݂ܪܺܝ̣ܥ ܣܶܛܪܶܗ ܒ݁ܠܽܘ̇ܟ݁ܳܝܬ݁ܳܐ܆ ܘܪܳܕ݂ܶܝܢ ܕ݁ܡܳܐ ܘܡܰܝ̈ܳܐ. ܘܰܪܗܶܛܘ̱ ܠܰܒ݁ܶܒ݂ܘ̱ ܠܰܚܕ݂ܳܕ݂̈ܶܐ. ܬ݁ܰܘ ܕ݁ܰܢ̇ܡܽܘ̣ܬ݂ ܡܶܛܽܠ ܡܳܪܰܢ ܀
ܕ݁ܬ݂ܝܳܒ݂ܽܘ̣ܬ݂ܳܐ: ܒ݁ܢܽܘ̣ܗܪܳܟ݂ ܚܳܙܶܝܢܰܢ ܢܽܘ̣ܗܪܳܐ܆ ܝܶܫܽܘ̇ܥ ܡܠܶܐ ܢܽܘ̣ܗܪܳܐ. ܕ݁ܰܐܢ̱ܬ݁ ܗ̱ܽܘ ܢܽܘ̣ܗܪܳܐ ܫܰܪܺܝ̣ܪܳܐ܆ ܕ݁ܡ̇ܰܢܗܰܪ ܠܟ݂݀ܽܠ ܒ݁ܶܪ̈ܝܳܢ. ܐܰܢܗܰܪ ܠܰܢ ܒ݁ܢܽܘ̣ܗܪܳܟ݂ ܓ݁ܰܐܝܳܐ. ܨܶܡܚܶܗ ܕ݁ܰܐܒ݂ܳܐ ܫܡܰܝܳܢܳܐ ܀
ܚܰܣܝܳܐ ܩܰܕ݁ܺܝ̣ܫܳܐ ܕ݂ܥܳܡܰܪ܆ ܒ݁ܡܶܕ݂ܝܳܪ̈ܰܝ ܢܽܘ̣ܗܪܳܐ. ܟ݁ܠܺܝ̣ ܡܶܢܰܢ ܚܰܫ̈ܶܐ ܒ݂ܺܝ̈ܫܶܐ܆ ܘܚܽܘ̣ܫܳܒ݂̈ܶܐ ܣܢܰܝ̈ܳܐ. ܘܗܰܒ݂ ܠܰܢ ܕܰ݁ܒ݂ܕ݂ܰܟ݂ܝܽܘ̣ܬ݂ ܠܶܒ݁ܳܐ. ܢ̇ܶܥܒ݁ܶܕ݂ ܥܒ݂ܳܕ݂̈ܶܐ ܕ݂ܟ݂ܺܐܢܽܘ̣ܬ݂ܳܐ ܀
ܬ݁ܰܘ ܚܰܛܳܝ̈ܶܐ ܐܶܬ݂ܟ݁ܫܰܦ݂ܘ̱܆ ܘܰܒ݂ܥܰܘ ܫܘ̣ܒ݂ܩܳܢܳܐ. ܕ݁ܰܦ݂ܬ݂ܺܝ̣ܚ ܗ̱ܽܘ ܬ݂ܰܪܥܶܗ ܕ݁ܡܳܪܝܳܐ܆ ܠܰܐܝܢܳܐ ܕ݂ܢܳܩܶܫ ܒ݁ܶܗ. ܘܟ݂݀ܽܠ ܐܰܝܢܳܐ ܕ݂ܫܳܐܶܠ ܢܳܣܶܒ݂܆ ܘܰܕ݂ܒܳܥܶܐ ܡܶܬ݂ܺܝܗܶܒ݂ ܠܶܗ ܀
ܐܰܠܳܗܳܐ ܕ݂ܩܰܒ݁ܶܠ ܐܶܡܪܶܗ܆ ܕ݁ܗܳܒ݂ܶܝܠ ܬ݁ܰܡܺܝ̣ܡܳܐ. ܘܩܽܘ̣ܪܒ݁ܳܢܶܗ ܕ݁ܢܽܘ̇ܚ ܙܰܕ݁ܺܝ̣ܩܳܐ܆ ܘܕ݂ܶܒ݂ܚܶܗ ܕ݁ܰܐܒ݂ܪܳܗܳܡ. ܩܰܒ݁ܶܠ ܨܰܘܡܰܢ ܘܰܨܠܽܘ̇ܬ݂ܰܢ. ܘܦ݂ܰܢܳܐ ܒ݂ܪ̈ܰܚܡܰܝܟ݁ ܫܶܐܠܳـ̈ܬ݂ܰܢ ܀
ܕ݁ܥܰܢܺܝ̣ܕ݂̈ܶܐ: ܥܒ݂ܶܕ݂ ܡܳܪܝ̱ ܕ݁ܽܘ̣ܟ݂ܪܳܢܳܐ ܛܳܒ݂ܳܐ܆ ܠܥܰܢܺܝ̣ܕ݂̈ܶܐ ܡܗܰܝܡ̈ܢܶܐ. ܕ݁ܶܐܟ݂ܰܠܘ̱ ܦ݁ܰܓ݂ܪܳܟ݂ ܩܰܕ݁ܺܝ̣ܫܳܐ܆ ܘܶܐܫܬ݁ܺܝܽܘ ܕ݂ܡܳܟ݂ ܚܰܝܳܐ. ܘܰܢ̣ܩܽܘ̣ܡܽܘ̣ܢ ܡܶܢ ܝܰܡܺܝ̣ܢܳܟ݂. ܒ݁ܝܰܘܡܳܐ ܕ݂ܕ݂ܳܢܚܳܐ ܪܰܒ݁ܽܘ̣ܬ݂ܳܟ݂ ܀
ܩܳܠܳܐ ܐ̱ܚܪܺܢܳܐ
܏ܒܩ: ܣܳܗܕ݁̈ܶܐ ܐܰܦ݁ܺܝܣܽܘ̣ܢܳܝܗ̱ܝ ܓ݁ܽܘ̣ܫܡܳܐ ܬ݂ܪܰܝܳܢܳܐ
ܦ݁ܶܬ݂ܓ݂ܳܡܳܐ: ܐܰܟ݂ܚܕ݂ܳܐ ܥܰܬ݁ܺܝܪ̈ܶܐ ܘܡܶܣ̈ܟ݁ܺܢܶܐ: ܒ݁ܨܰܦ݂ܪܳܐ ܢ̇ܩܰܕ݁ܶܡ ܠܰܨܠܽܘ̇ܬ݂ܳܐ. ܐܰܝܟ݂ ܐܰܒ݂ܪܳܗܳܡ ܠܰܥܠܳܬ݂ܳܐ. ܕ݁ܰܒ݂ܨܰܦ݂ܪܳܐ ܪܰܒ݁ܳܐ ܕ݂ܳܐܬ݂ܶܐ ܢ̇ܶܚܙܶܝܘܗ̱ܝ ܠܰܡܫܺܝ̣ܚܳܐ. ܘܢ̣ܺܐܡܰܪ ܠܰܢ ܬ݁ܰܘ ܒ݁ܰܫܠܳܡܳܐ. ܦ݁ܳܥ̈ܠܶܐ ܛܳܒ݂̈ܶܐ ܘܟ݂ܰܫܺܝܪ̈ܶܐ. ܬ݁ܰܘ ܥܽܘ̇ܠܘ̱ ܝܺܪܰܬ݂ܘ̱ ܡܰܠܟ݁ܽܘ̣ܬ݂ܳܐ. ܘܚܰܝ̈ܶܐ ܕ݂ܠܳܐ ܥ݀ܳܒ݂ܪܺܝܢ ܀
ܗܶܢܽܘ̇ܢ ܥ݀ܳܒ݂ܪܺܝܢ ܘܰܐܢ̱ܬ݁ ܩܰܝܳܡ ܐܰܢ̱ܬ݁: ܠܺܠܝܳܐ ܥܒ݂ܰܪ ܠܶܗ ܐܰܝܟ݂ ܕ݁ܰܟ݂ܬ݂ܺܝ̣ܒ݂. ܘܺܐܝܡܳܡܳܐ ܩܪܶܒ݂ ܘܰܡܛܳܐ ܠܶܗ. ܐܶܬ݁ܬ݁ܥܺܝ̣ܪܘ̱ ܐܰܚ̈ܰܝ ܩܽܘܡܘ̱ ܨܰܠܰܘ. ܥܰܕ݂ ܐܺܝ̣ܬ݂ ܠܰܢ ܐܰܬ݂ܪܳܐ. ܕܡܳܪܰܢ ܐܶܡܰܪ ܒ݁ܰܣܒ݂ܰܪܬ݂ܶܗ. ܕܩ݀ܳܪܶܐ ܠܺܝ ܥܳܢܶܐ ܐ̱ܢܳܐ ܠܶܗ. ܘܰܕ݂ܢܳܩܶܫ ܦ݁݀ܳܬ݂ܰܚ ܐ̱ܢܳܐ ܠܶܗ.  ܘܗܳܘܶܝܢ ܥܠܰܘܗ̱ܝ ܪ̈ܰܚܡܶܐ ܀
܏ܫܘܒ: ܫܽܘ̣ܒ݂ܚܳܐ ܠܰܬ݂ܠܺܝ̣ܬ݂ܝܽܘ̣ܬ݂ܳܐ. ܕܗܺܝ ܩܳ݀ܝܡܳܐ ܠܰܢ ܒ݁ܒ݂ܶܝܬ݂ ܕ݁ܺܝ̣ܢܳܐ. ܫܽܘ̣ܒ݂ܚܳܐ ܠܰܬ݂ܠܺܝ̣ܬ݂ܝܽܘ̣ܬ݂ܳܐ. ܕ݁ܗܺܝ ܫ݀ܳܒ݂ܩܳܐ ܚܰܘܒ݁ܰܝ̈ܢ. ܫܽܘ̣ܒ݂ܚܳܐ ܠܳܟ݂ ܐܰܠܳܗܳܐ. ܕ݁ܟ݂݀ܽܠ ܐܰܝܢܳܐ ܕ݂ܰܡܗܰܝܡܶܢ ܒ݁ܳܟ݂. ܠܳܐ ܡ̇ܰܕ݂ܪܶܟ݂ ܠܶܗ ܚܶܫܽܘ̇ܟ݂ܳܐ. ܕ݁ܢܽܘ̣ܗܪܳܟ݂ ܡܕ݂ܰܝܰܪ ܒ݁ܶܗ ܀ 
܏ܡܢ: ܪܽܘ̣ܚܳܐ ܐܺܝܬ݂ܰܘܗ̱ܝ ܐܰܠܳܗܳܐ. ܘܣܳܓ݂ܽܘ̇ܕ݁̈ܶܐ ܕ݂ܪܽܘ̣ܚܳܐ ܒ݂݀ܳܥܶܐ. ܛܽܘ̣ܒ݂ܰܘܗ̱ܝ ܠܰܐܝܢܳܐ ܕ݂ܣܳܓ݂ܶܕ݂ ܠܶܗ. ܒ݁ܪܽܘ̣ܚܳܐ ܘܒ݂ܰܫܪܳܪܳܐ. ܣܓ݂ܶܕ݂ܘ̱ ܠܶܗ ܢܒ݂ܺܝ̈ܶܐ ܒ݂ܪܽܘ̣ܚܳܐ. ܘܰܫܠܺܝ̈ܚܶܐ ܒ݂ܪܽܘ̣ܚܳܐ ܕ݂ܩܽܘ̣ܕ݂ܫܳܐ. ܘܗܳܐ ܣ݀ܳܓ݂ܕ݁ܳܐ ܥܺܕ̱݁ܬ݁ܳܐ ܘܝܰܠܕ݁̈ܶܝܗ̇. ܒ݁ܪܽܘ̣ܚܳܐ ܘܒ݂ܰܫܪܳܪܳܐ ܀
ܕ݁[[ܝܳܠܕ݁ܰܬ݂ ܐܰܠܳܗܳܐ]]: ܡܶܢ ܐܰܒ݂ܳܐ ܡܳܪܳܐ ܕ݂ܢ̣ܰܚ ܠܰܢ. ܘܡܶܢ ܒ݁ܰܪ̱ܬ݂ ܕ݁ܰܘܺܝܕ݂ ܦ݁ܳܪܽܘ̇ܩܳܐ. ܘܡܶܢ ܒ݁ܶܝܬ݂ ܠܚܶܡ ܠܰܚܡܳܐ ܕ݂ܚܰܝ̈ܶܐ. ܠܥܰܡ̈ܡܶܐ ܕ݂ܗܰܝܡܶܢܘ̱ ܒ݁ܶܗ. ܣܓ݂ܺܝ̣ܕ݂ ܐܰܒ݂ܳܐ ܕ݂ܫܰܕ݁ܰܪ ܠܰܒ݂ܪܶܗ. ܒ݁ܪܺܝ̣ܟ݂ܳܐ ܗ̱ܝ ܡܰܪܝܰܡ ܕ݁ܺܝܠܶܕ݂ܬ݂ܶܗ. ܘܛܽܘ̣ܒ݂ܳܐ ܠܥܺܕ̱݁ܬ݁ܳܐ ܕ݂ܩܰܒ݁ܶܠܬ݂ܶܗ. ܘܗܳܐ ܙܳ݀ܡܪܳܐ ܫܽܘ̣ܒ݂ܚܳܐ ܀
ܠܡܰܪܓ݁ܳܢܺܝܬ݂ܳܐ ܕ݂ܠܳܐ ܡܽܘ̣ܡܳܐ. ܕ݁ܰܒ݂ܬ݂ܳܓ݂ܶܗ ܕ݁ܡܰܠܟ݁ܳܐ ܣܺܝ̣ܡܳܐ. ܕ݁݀ܳܡܝܳܐ ܒ݂ܬ݂ܽܘ̣ܠܬ݁ܳܐ ܩܰܕ݁ܺܝ̣ܫܬ݁ܳܐ. ܝܳܠܕ݁ܰܬ݂ ܐܰܠܳܗܳܐ. ܕ݁ܰܠܟ݂݀ܽܠ ܓ݁ܰܒ݁ܺܝ̈ܢ ܡܶܬ݂ܗܰܦ݁ܟ݂ܳܐ. ܘܙܺܝܘܳܗ̇ ܡ̇ܰܢܗܰܪ ܐܰܝܟ݂ ܫܶܡܫܳܐ. ܘܝܽܘ̇ܡ ܕ݁ܽܘ̣ܟ݂ܪܳܢܳܗ̇ ܗܳܐ ܢܳܨܰܚ. ܒ݁ܰܫܡܰܝܳܐ ܘܒ݂ܰܐܪܥܳܐ ܀
ܟ݀݁ܽܠ ܫܰܪ̈ܒ݁ܺܝܢ ܥܰܡ ܟ݀݁ܽܠ ܥܰܡ̈ܡܺܝܢ. ܢ̣ܶܬ݁ܠܽܘ̣ܢ ܠܳܗ̇ ܛܽܘ̣ܒ݂ܳܐ ܠܡܰܪܝܰܡ. ܕ݁ܰܫܘܳܬ݂݀ ܕ݁ܬ݂ܶܗܘܶܐ ܠܶܗ ܐܶܡܳܐ. ܠܰܒ݂ܪܳܐ ܕ݂ܰܐܠܳܗܳܐ. ܕ݁ܢ̣ܰܚ ܡܶܢܳܗ̇ ܘܠܳܐ ܐܶܬ݂ܚܰܒ݁ܰܠܘ̱. ܛܰܒ݂̈ܥܶܐ ܢܛܺܝ̣ܪ̈ܶܐ ܕ݂ܰܒ݂ܬ݂ܽܘ̣ܠܶܝ̈ܗ̇. ܘܝܽܘ̇ܡ ܕ݁ܽܘ̣ܟ݂ܪܳܢܳܗ̇ ܗܳܐ ܢ݀ܳܨܰܚ. ܒ݁ܰܫܡܰܝܳܐ ܘܒ݂ܰܐܪܥܳܐ܀
ܥܰܠ ܒ݁ܶܝܬ݂ ܠܚܶܡ ܥ݀ܳܒ݂ܰܪ ܗ̱ܘܺܝܬ݂. ܘܩܳܠܳܐ ܫܶܡܥܶ݀ܬ݂ ܒ݁ܰܡܥܰܪܬ݂ܳܐ. ܡܰܪܝܰܡ ܕ݁ܰܡܢܰܨܪܳܐ ܠܰܒ݂ܪܳܗ̇. ܘܗܳܟ݂ܰܢ ܐܳܡܪܳܐ ܠܶܗ. ܛܽܘ̣ܒ݂ܰܝ ܒ݁ܶܪܝ̱ ܕ݁ܰܗܘܺܝܬ݂ ܐܶܡܳܟ݂. ܛܽܘܒ݂ܰܝ ܕ݁ܰܐܝܢܶܩܬ݁ܳܟ݂ ܚܰܠܒ݂ܳܐ. ܘܶܐܢ ܪܶܡܙܳܟ݂ ܠܳܐ ܡܰܦ݁ܶܣ ܠܺܝ. ܠܳܐ ܩܳܪܒ݁ܳܢܝ̱ ܨܶܐܕ݂ܰܝܟ݁ ܀
ܕ݁ܩܰܕ݁̈ܺܝ̣ܫܶܐ: ܬ݁ܪܶܥܣܰܪ ܐܳܣܰܘ̈ܳܬ݂ܳܐ. ܫܰܕ݁ܰܪ ܡܳܪܰܢ ܝܶܫܽܘ̇ܥ. ܠܰܐܪܒ݁ܰܥ ܦ݁ܶܢܝ̈ܳܢ ܕ݁ܰܒ݂ܪܺܝ̣ܬ݂ܳܐ. ܘܗܳܟ݂ܰܢ ܐܶܡ̣ܰܪ ܠܗܽܘ̇ܢ. ܛܪܽܘ̇ܕ݂ܘ̱ ܫܺܐܕ݂̈ܶܐ ܡܶܢ ܐ̱ܢܳܫ̈ܳܐ. ܘܰܐܣܰܘ ܠܰܐܝܠܶܝܢ ܕ݁ܰܟ݂ܪܺܝ̣ܗܺܝܢ. ܡܰܓ݁ܳܢ ܢܣܰܒ݂ܬ݁ܽܘ̇ܢ ܡܰܘܗܰܒ݂ܬ݂ܳܐ. ܡܰܓ݁ܳܢ ܗܰܒ݁ܽܘ̣ܢܳܗ̇ ܀
ܫܽܘ̣ܒ݂ܚܳܐ ܠܶܗ ܠܒ݂ܰܪ ܐܰܠܳܗܳܐ. ܕ݁ܰܒ݂ܝܰܡܳܐ ܘܝܰܒ݂ܫܳܐ ܫܰܠܺܝ̣ܛ. ܘܰܓ݂ܒ݂ܳܐ ܠܶܗ ܐ̱ܢܳܫ̈ܳܐ ܦ݂ܫܺܝ̣̈ܛܶܐ. ܕ݁ܢ̣ܶܗܘܽܘ̇ܢ ܟ݁ܳܪ̈ܽܘ̇ܙܰܘܗ̱ܝ. ܡܶܢ ܝܰܡܳܐ ܓ݂ܒ݂ܳܐ ܠܶܗ ܦ݁ܶܛܪܘ̇ܣ. ܘܡܶܢ ܒ݁ܶܝܬ݂ ܐܽܘ̣ܪ̈ܚܳܬ݂ܳܐ ܦ݂ܰܘܠܳܘ̇ܣ. ܘܰܥܒ݂ܰܕ݂ ܐܶܢܽܘ̇ܢ ܟ݁ܳܪ̈ܽܘ̇ܙܶܐ. ܕ݁ܥܺܕ̱݁ܬ݁ܳܐ ܩܰܕ݁ܺܝ̣ܫܬ݁ܳܐ ܀
ܣܳܗܕ݁̈ܶܐ ܐܰܦ݁ܺܝܣܽܘ̣ܢܳܝܗ̱ܝ. ܠܰܐܠܳܗܳܐ ܡܶܛܽܠܳܬ݂ܰܢ. ܕ݁ܢ̣ܶܥܒ݁ܶܕ݂ ܪ̈ܰܚܡܶܐ ܥܰܠ ܟ݁݀ܽܠܰܢ. ܒ݁ܰܡܪܰܚܡܳܢܽܘ̣ܬ݂ܶܗ. ܘܰܢ̣ܦ݂ܰܨܶܐ ܠܰܢ ܡܶܢ ܕ݁ܺܝ̣ܢܳܐ. ܕ݁ܗܳܘܶܐ ܠܚܰܪܬ݂ܳܐ ܕ݂ܝܰܘܡ̈ܳܬ݂ܳܐ. ܘܢܶܚܙܶܝܟ݂ܽܘܢ ܡܳܐ ܕ݂ܫܳܩܠܺܝܬ݁ܽܘܢ. ܟ݁ܠܺܝ̣̈ܠܶܐ ܕ݂ܙܳܟ݂ܽܘ̣ܬ݂ܳܐ ܀
ܣܳ݀ܠܩܺܝܢ ܗ̱ܘܰܘ ܣܳܗܕ݁̈ܶܐ ܒ݂ܪ̈ܺܝ̣ܟ݂ܶܐ. ܠܽܐܘ̇ܪܫܠܶܡ ܗܳܝ ܕ݁ܒ݂ܰܫܡܰܝܳܐ. ܘܦ݂ܶܓ݂ܥܰܬ݂݀ ܒ݁ܗܽܘ̇ܢ ܪܽܘ̣ܚܳܐ ܕ݂ܩܽܘ̣ܕ݂ܫܳܐ. ܘܒ݂ܰܫܠܳܡܗܽܘ̇ܢ ܫܶܐܠܰܬ݂݀. ܬ݁ܰܘ ܒ݁ܰܫܠܳܡ ܐܰܚ̈ܰܝ ܘܰܒ݂ܢ̈ܰܝ. ܒ݁ܢܰܘ̈ܗ̱ܝ ܕ݁ܰܓ݂ܢܽܘ̇ܢܳܐ ܫܡܰܝܳܢܳܐ. ܬ݁ܰܘ ܥܽܘ̇ܠܘ̱ ܝܺܪܰܬ݂ܘ̱ ܡܰܠܟ݁ܽܘ̣ܬ݂ܳܐ. ܘܚܰܝ̈ܶܐ ܕ݂ܠܳܐ ܥܳ݀ܒ݂ܪܺܝܢ ܀
ܕ݁ܚܰܕ݂ ܩܢܽܘ̇ܡܳܐ: ܛܽܘ̣ܒ݂ܰܝܟ݂ ܐܰܒ݂ܽܘ̣ܢ ܛܽܘ̣ܒ݂ܳܢܳܐ. ܢܰܨܺܝ̣ܚܳܐ ܡܳܪܝ̱ ܒ݁ܰܪܨܰܘܡܳܐ. ܕ݁ܠܳܐ ܟ݂ܰܬ݂ܡܳܟ݂ ܥܳܠܡܳܐ ܒ݂ܺܝ̣ܫܳܐ. ܒ݁ܟ݂݀ܽܠܗܶܝܢ ܪ̈ܓ݂ܺܝ̣ܓ݂ܳܬ݂ܶܗ. ܕ݁ܰܐܝܟ݂ ܨܶܦ݂ܪܳܐ ܦ݂ܠܰܛܬ݁ ܡܶܢ ܦ݁ܰܚ̈ܰܘܗ̱ܝ. ܘܠܚܽܘ̣ܪܒ݁ܳܐ ܥܪܰܩܬ݁ ܘܶܐܫܬ݁ܰܘܙܰܒ݂ܬ݁. ܘܝܽܘ̇ܡ ܕ݁ܽܘ̣ܟ݂ܪܳܢܳܟ݂ ܗܳܐ ܢܳܨܰܚ ܒ݁ܰܫܡܰܝܳܐ ܘܒ݂ܰܐܪܥܳܐ ܀
ܛܽܘ̣ܒ݂ܢܳܐ ܡܳܪܝ̱ ܓ݁ܰܒ݂ܪܺܐܝܶܠ. ܒ݁ܥܺܝ ܪ̈ܰܚܡܶܐ ܡܶܢ ܐܰܠܳܗܳܐ. ܠܟ݂ܶܢܫܳܐ ܕ݂ܙܰܝܰܚ ܕ݁ܽܘ̣ܟ݂ܪܳܢܳܟ݂ ܘܶܐܬ݂ܳܐ ܠܥܰܕ݂ܥܺܐܕ݂ܳܟ݂. ܫܠܳܡܳܐ ܘܫܰܝܢܳܐ ܢ̣ܫܰܟ݁ܶܢ ܠܰܢ. ܘܰܫܢܰܝ̈ܳܐ ܟ݂ܰܗܺܝ̣ܢ̈ܳܬ݂ܳܐ. ܡܶܢ ܒ݁ܶܝܬ݂ ܓ݁ܰܙܶܗ ܥܰܬ݁ܺܝ̣ܪܳܐ. ܕ݁ܰܡܠܶܐ ܥܽܘ̣ܕ݂ܪ̈ܳܢܶܐ ܀
ܐܶܠܺܝܳܐ ܢܒ݂ܺܝܳܐ ܐܰܟ݁ܣܶܗ. ܠܳܐܚܳܒ݂ ܡܰܠܟ݁ܳܐ ܥܰܘܳܠܳܐ. ܘܠܳܛܳܗ̇ ܠܺܐܝܙܒ݁ܶܝܠ ܫܳܛܺܝܬ݂ܳܐ. ܕ݁ܓ݂ܶܙܡܰܬ݂݀ ܥܰܠ ܚܰܝ̈ܰܘܗ̱ܝ. ܘܩܰܕ݁ܺܝ̣ܫܳܐ ܡܳܪܝ̱ ܒ݁ܰܪܨܰܘܡܳܐ. ܠܳܛܶܗ ܗ̱ܘܳܐ ܠܡܰܪܩܺܝܰܢܳܘܣ. ܘܰܠܒ݂ܰܪ̱ܬ݂ ܙܰܘܓ݁ܶܗ ܡܰܪܳܚܬ݁ܳܐ. ܘܠܰܬ݂ܪ̈ܰܝܗܽܘ̇ܢ ܐܰܘܒ݁ܶܕ݂ ܀
ܡܨܰܒ݁ܬ݂ܳܐ ܫܡܰܝܳܐ ܒ݂ܢܰܗܺܝ̣ܪ̈ܶܐ. ܡܨܰܒ݁ܬ݂ܳܐ ܐܰܪܥܳܐ ܒ݂ܗܰܒ݁ܳܒ݂ܶܝ̈ܗ̇. ܘܢܰܨܺܝ̣ܚܳܐ ܡܳܪܝ̱ ܓ݁ܶܘܰܪܓ݁ܺܝܣ. ܡܨܰܒܰ݁ܬ݂ ܒ݁ܕ݂ܶܡ ܨܰܘܪܶܗ. ܥܳܒ݂ܪܳܐ ܫܡܰܝܳܐ ܘܢܰܗܺܝ̣ܪ̈ܶܝܗ̇. ܘܒ݂݀ܳܛܠܳܐ ܐܰܪܥܳܐ ܘܗܰܒ݁ܳܒ݂ܶܝ̈ܗ̇. ܘܕ݂ܽܘ̣ܟ݂ܪܳܢܶܗ ܕ݁ܣܳܗܕ݁ܳܐ ܕ݂ܰܢܨܰܚ. ܠܥܳܠܰܡ ܠܳܐ ܥܳܒ݂ܰܪ ܀
ܕ݁ܰܬ݂ܝܳܒ݂ܽܘ̣ܬ݂ܳܐ: ܡܶܢ ܓ݁ܽܘ̣ܒ݁ܳܐ ܕ݂ܕ݂ܽܘ̣ܘܳܢܳܐ. ܘܡܶܢ ܣܝܳܢܳܐ ܕ݂ܰܚܒ݂ܳܠܳܐ. ܘܡܶܢ ܚܶܫܽܘ̇ܟ݂ܳܐ ܒ݂ܰܪܳܝܳܐ. ܦ݁ܰܨܳܐ ܠܰܢ ܡܳܪܰܢ. ܘܡܳܐ ܕ݂ܗܳܘܝ̈ܳܢ ܦ݁ܳܣܺܝ̣̈ܩܳܬ݂ܳܐ. ܘܫܳ݀ܩܠܺܝܢ ܣܳܗܕ݁̈ܶܐ ܟ݂ܠܺܝ̈ܠܰܝܗܽܘ̇ܢ. ܥܰܡܗܽܘ̇ܢ ܢ̇ܶܥܽܘ̇ܠ ܠܰܓ݂ܢܽܘ̇ܢܳܐ. ܘܢ̇ܶܙܡܰܪ ܠܳܟ݂ ܫܽܘ̣ܒ݂ܚܳܐ ܀
ܡܶܢ ܗܳܢ ܥܳܠܡܳܐ ܥܳܒ݂ܽܘܪܳܐ. ܘܡܶܢ ܩܶܢܝܳܢܳܐ ܕ݂ܠܳܐ ܡܩܰܘܶܐ. ܛܽܘܒ݂ܰܘܗ̱ܝ ܠܰܐܝܢܳܐ ܕ݂ܩܳܢܶܐ ܠܶܗ. ܪܳܚܡܳܐ ܐܰܠܳܗܳܐ. ܕ݁ܰܒ݂ܚܰܝ̈ܰܘܗ̱ܝ ܗܳܘܶܐ ܥܰܡܶܗ. ܘܰܒ݂ܡܰܘܬ݁ܶܗ ܠܳܐ ܡܰܪܦ݁ܶܐ ܠܶܗ. ܘܰܒ݂ܝܰܘܡܳܐ ܕ݂ܗܳܘܶܐ ܕ݂ܺܝܢܳܐ. ܥܳܒ݂ܶܕ݂ ܥܠܰܘܗ̱ܝ ܪ̈ܰܚܡܶܐ ܀
ܛܽܘ̣ܒ ܠܰܐܝܢܳܐ ܕ݂ܰܫܒ݂ܰܩ ܠܰܐܚܽܘ̣ܗ̱ܝ. ܣܰܟ݂ܠܽܘ̣ܬ݂ܶܗ ܡܳܐ ܕ݂ܰܐܣ̣ܟ݁ܶܠ ܒ݁ܶܗ. ܕ݁ܳܐܦ݂ ܗܽܘ ܩܳܪܶܐ ܠܰܐܠܳܗܳܐ. ܘܥܳܒ݂ܶܕ݂ ܥܠܰܘܗ̱ܝ ܪ̈ܰܚܡܶܐ. ܕ݁ܡܳܪܰܢ ܐܶܡܰܪ ܒ݁ܰܣܒ݂ܪܬ݂ܶܗ. ܛܽܘ̣ܒ݂ܰܝܗܽܘ̇ܢ ܠܰܡܪ̈ܰܚܡܳܢܶܐ. ܕ݁ܰܥܠܰܝܗܽܘ̇ܢ ܢ̣ܶܗܘܽܘ̇ܢ ܪ̈ܰܚܡܶܐ. ܒ݁ܝܰܘܡܶܗ ܕ݁ܢܽܘ̣ܚܳܡܳܐ܀
ܠܰܘ ܡܶܛܽܠ ܙܰܕ݁̈ܺܝ̣ܩܶܐ. ܐܶܬ݂ܺܝܬ݂ ܐܶܡܰܪ ܡܳܪܰܢ. ܐܶܠܳܐ ܡܶܛܽܠ ܚܰܛܳܝ̈ܶܐ. ܕ݁ܢ̣ܶܗܘܽܘ̇ܢ ܬ݁ܰܝ̈ܳܒ݂ܶܐ. ܕ݁ܗܳܐ ܦ݂ܬ݂ܺܝ̣ܚ ܗ̱ܘ ܬ݂ܰܪܥܶܗ ܕ݁ܡܳܪܝܳܐ. ܚܰܛܳܝ̈ܶܐ ܬ݂ܽܘ̣ܒ݂ܽܘ̣ܢ ܘܰܚܝܰܘ. ܕ݁ܠܳܐ ܨܳܒ݂ܶܐ ܐ̱ܢܳܐ ܒ݂ܡܰܘܬ݁ܰܝ̈ܟ݁ܽܘ̇ܢ. ܐܶܡܰܪ ܐܰܠܳܗܳܐ ܀
ܕ݁ܥܰܢܺܝ̣ܕ݁̈ܶܐ: ܢ̇ܶܬ݁ܕ݁ܟ݂ܰܪ ܐܶܢܽܘ̇ܢ ܠܰܐܒ݂ܳܗ̈ܰܝܢ. ܕ݁ܡܰܠܦ݂ܺܝܢ ܗ̱ܘܰܘ ܠܰܢ ܟ݁ܰܕ݂ ܚܰܝ̈ܺܝܢ. ܕ݁ܢ̇ܶܗܘܶܐ ܒ݂ܢܰܝ̈ܳܐ ܠܰܐܠܳܗܳܐ. ܒ݁ܗܳܢ ܥܳܠܡܳܐ ܕ݂ܥܳ݀ܒ݂ܰܪ. ܒ݁ܪܳܐ ܕ݂ܰܐܠܳܗܳܐ ܢ̣ܢܺܝ̣ܚ ܐܶܢܽܘ̇ܢ. ܒ݁ܗܳܝ ܡܰܠܟ݁ܽܘܬ݂ܳܐ ܕ݂ܰܫܡܰܝܳܐ. ܥܰܡ ܟ݁ܺܐܢ̈ܶܐ ܘܥܰܡ ܙܰܕ݁̈ܺܝ̣ܩܶܐ. ܒ݁ܥܳ݀ܠܡܳܐ ܕ݂ܠܳܐ ܥ݀ܳܒ݂ܰܪ ܀
ܩܽܘ̣ܩܰܠܺܝܘ̇ܢ ܬ݁ܪܰܝܳܢܳܐ (܏ܡܙܡ: ܗ: ܐ ـ ܗ)
ܡܶܠܰܝ̈ ܨܽܘ̣ܬ݂ ܡܳܪܝܳܐ ܘܶܐܣܬ݁ܰܟ݁ܠ ܒܰ݁ܗܓ݂ܳܝܝ̱ ܗ̄ ܘܨܽܘ̣ܬ݂ ܠܩܳܠܳܐ ܕ݂ܰܓ݂ܥܳܬ݂ܝ̱ ܡܰܠܟ݁ܝ̱ ܘܰܐܠܳܗܝ̱ ܀
ܡܶܛܽܠ ܕ݁ܰܠܘܳܬ݂ܳܟ݂ ܗ̱ܽܘ ܡܨܰܠܶܐ ܐ̱ܢܳܐ ܗ̄ ܡܳܪܝܳܐ ܒ݂ܨܰܦ݂ܪܳܐ ܬ݂ܶܫܡܰܥ ܩܳܠܝ̱ ܀
ܘܰܒ݂ܨܰܦ݂ܪܳܐ ܐܶܬ݁ܛܰܝܰܒ݂ ܘܶܐ݀ܬ݂ܚܙܶܐ ܠܳܟ݂ ܗ̄ ܡܶܛܽܠ ܐܰܠܳܗܳܐ ܐܰܢ̱ܬ݁ ܘܠܳܐ ܨܳܒ݂ܶܐ ܪܽܘ̣ܫܥܳܐ܀
ܠܳܐ ܢ̣ܶܥܡܰܪ ܥܰܡܳܟ݂ ܒ݂ܺܝ̣ܫܳܐ ܗ̄ ܘܠܳܐ ܢ̣ܩܽܘ̣ܡܽܘ̣ܢ ܫܰܒ݂ܗܪ̈ܳܢܶܐ ܩܕ݂ܡ ܥܰܝ̈ܢܰܝܟ݁ ܀
܏ܫܘܒ ܘ ܏ܡܢ ܟܢ ܥܶܩܒ݂ܳܐ:
ܠܬ݂ܰܚܬ݁ ܡܶܢ ܥܽܘ̣ܡ̈ܩܰܘܗ̱ܝ ܕ݁ܬ݂ܗܽܘ̇ܡܳܐ ܥܰܡ ܝܰܘܢܳܢ ܢܒ݂ܺܝܳܐ ܡ̇ܰܙܥܶܩ ܐ̱ܢܳܐ. ܕ݁ܢܰܗܪ̈ܰܘܳܬ݂ܳܐ ܚܰܕ݂ܪܽܘ̣ܢܝ̱. ܘܚܰܝܽܘ̣ܬ݂ܳܐ ܡܚܰܒ݁ܠܳܢܺܝ̣ܬ݂ܳܐ ܐܶܟ݂ܰܠܬ݂ܰܢܝ̱. ܘܰܐܝܟ݁ܰܢܳܐ ܐܺܝ̣ܬ݂ ܠܺܝ ܗܳܫܳܐ. ܕ݁ܰܡܛܰܒ݁ܰܥ ܐ̱ܢܳܐ ܒ݂ܠܶܒ݁ܳܐ ܕ݂ܝܰܡ̈ܡܶܐ. ܐܶܠܳܐ ܕ݂ܰܐܙܥܶܩ ܘܺܐܡܰܪ: ܕ݁ܡܶܢ ܚܒ݂ܳܠܳܐ ܡܳܪܝ̱ ܕ݁ܰܠܳܢܝ̱. ܝܶܫܽܘ̇ܥ ܫܽܘ̣ܒ݂ܗܳܪܳܐ ܕ݂ܚܰܝ̈ܰܝ ܀
ܐ̱ܚܪܺܢܳܐ
ܒ݁ܢܰܝ̈ܳܐ ܕ݂ܰܐܒ݂ܳܐ ܫܡܰܝܳܢܳܐ. ܐܰܝܠܶܝܢ ܕ݁ܨܶܒ݂ܝܳܢܶܗ ܕ݁ܡܳܪܝܳܐ ܥܳܒ݂ܕ݁ܺܝܢ ܫܰܒ݁ܰܚܽܘ̣ܢܳܝܗ̱ܝ. ܘܰܐܘܕ݁ܰܘ ܠܶܗ ܘܪܰܡܪܡܽܘܗ̱ܝ ܘܒ݂ܰܪܟ݂ܽܘܗ̱ܝ ܠܥܳܠܰܡ ܥܳܠܡܺܝܢ ܀ 
ܣܶܕ݂ܪܳܐ ܕܰܬ݂ܝܳܒ݂ܽܘ̣ܬ݂ܳܐ 
ܩܳܠܳܐ ܏ܒܩ: ܣܳܗܕ݁̈ܶܐ ܐܰܦ݁ܺܝ̣ܣܽܘ̣ܢܳܝܗ̱ܝ
ܒ݁ܨܰܦ݂ܪܳܐ ܩܪ̈ܰܝ ܗ̱ܘ̈ܰܝ ܩܰܪ̈ܢܳܬ݂ܳܐ. ܘܰܢܦ݂ܰܠܘ̱ ܫܽܘ̣ܪ̈ܶܝܗ̇ ܕ݁ܺܐܝܪܺܝܚܽܘ. ܘܰܩܥܳܐ ܥܰܡܳܐ ܕ݂ܺܐܝܣܪܳܐܝܶܠ ܕ݁ܡܳܪܝܰܐ ܗ̱ܘ ܐܰܠܳܗܳܐ. ܒ݁ܨܰܦ݂ܪܳܐ ܐܰܪܺܝܡܘ̱ ܩܳܠܰܝ̈ܟ݁ܽܘ̇ܢ. ܐܰܚ̈ܰܝ ܘܰܙܡܰܪ ܠܶܗ ܫܽܘ̣ܒ݂ܚܳܐ. ܠܰܐܠܳܗܳܐ ܕ݂ܢ̣ܶܥܒ݁ܶܕ݂ ܪ̈ܰܚܡܶܐ ܥܰܠ ܥܳܠܡܳܐ ܟ݂݀ܽܠܶܗ ܀
 ܒ݁ܨܰܦ݂ܪܳܐ ܨܰܠܺܝ̣ ܕ݂ܳܢܺܝܶܐܠ. ܒ݁ܓ݂ܰܘ ܓ݁ܽܘ̣ܒ݁ܳܐ ܕ݂ܰܐܪ̈ܝܰܘܳܬ݂ܳܐ. ܘܰܒ݂ܨܰܦ݂ܪܳܐ ܨܰܠܺܝ̣ ܝܰܘܢܳܢ ܒ݁ܶܐܫܬ݁ܶܗ ܕ݁ܰܬ݂ܗܽܘ̇ܡܳܐ. ܠܝܰܘܢܳܢ ܕ݁ܰܠܺܝ̣ܬ݁ ܡܶܢ ܝܰܡܳܐ. ܘܰܠܕ݂ܳܢܺܝܶܐܠ ܡܶܢ ܓ݁ܽܘ̣ܒ݁ܳܐ. ܘܠܰܢ ܦ݁ܰܨܳܐ ܠܰܢ ܡܶܢ ܒ݁ܺܝ̣ܫܳܐ ܘܶܐܬ݂ܪܰܚܰܡ ܥܠܰܝܢ ܀
܏ܫܘܒ: ܫܽܘ̣ܒ݂ܚܳܐ ܠܳܐܣܝܳܐ ܫܡܰܝܳܢܳܐ. ܕ݁ܰܢܚܶܬ݂ ܡܶܢ ܪܰܘܡܳܐ ܠܥܽܘ̣ܡܩܳܐ. ܕ݁ܢ̣ܰܐܣܶܐ ܟ݂ܺܐܒ݂̈ܶܐ ܘܟ݂ܽܘܪ̈ܗܳܢܶܐ. ܕ݂ܓ݂ܶܢܣܳܐ ܕ݂ܒ݂ܶܝܬ݂ ܐܳܕ݂ܳܡ. ܦ݁ܓ݂ܰܘ̱ ܒ݁ܶܗ ܓ݁ܰܪ̈ܒ݁ܶܐ ܘܶܐܬ݁ܕ݁ܰܟ݁ܺܝܽܘ. ܘܰܣܡ̈ܰܝܳܐ ܘܰܚܙܰܘ ܢܽܘ̣ܗܪܳܐ. ܘܳܐܦ݂ ܚܰܛܳܝܬ݁ܳܐ ܕ݂ܩܶܪܒ݁ܰܬ݂݀ ܠܶܗ. ܢܶܣܒ݁ܰܬ݂݀ ܫܽܘ̣ܒ݂ܩܳܢܳܐ ܀
܏ܡܢ: ܡܶܢ ܫܡܰܝܳܐ ܡܰܠܰܐܟ݂̈ܶܐ. ܘܡܶܢ ܐܰܪܥܳܐ ܒ݂ܢܰܝ̈ܢܳܫܳܐ. ܡܩܰܕ݁ܡܺܝܢ ܣ݀ܳܓ݂ܕ݁ܺܝܢ ܠܺܐܝ̣ܩܳܪܳܟ݂. ܟ݁ܰܕ݂ ܩ݀ܳܥܶܝܢ ܘܳܐܡܪܺܝܢ. ܩܰܕ݁ܺܝ̣ܫܰܬ݁ ܐܰܠܳܗܳܐ. ܩܰܕ݁ܺܝ̣ܫܰܬ݁ ܚܰܝܠܬ݂ܳܢܳܐ. ܩܰܕ݁ܺܝ̣ܫܰܬ݁ ܠܳܐ ܡܳܝܽܘ̇ܬ݂ܳܐ. ܕ݁ܶܐܨܛܠܶܒ݂ܬ݁ ܘܰܦ݂ܪܰܩܬ݁ ܠܰܢ ܀
ܒ݁݀ܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂
ܦ݁ܬ݂ܰܚ ܠܰܢ ܡܳܪܰܢ ܬ݁ܰܪܥܳܟ݂ ܪܰܒ݁ܳܐ ܕ݂ܰܡܠܶܐ ܪ̈ܰܚܡܶܐ: ܫܡܰܥ ܒ݁ܳ݀ܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܡܳܪܳܐ ܕ݂ܨܰܦ݂ܪ̈ܶܐ ܘܰܡܛܰܟ݁ܣܳܢܳܐ ܕ݂ܟ݂݀ܽܠ ܥܶܕ݁̈ܳܢܺܝܢ: ܫܡܰܥ ܒ݁݀ܳܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܕ݁ܢܰܚ ܒ݁ܺܝ̣ ܡܳܪܰܢ ܘܶܐ݀ܢܗܰܪ ܡܶܢܳܟ݂ ܐܰܝܟ݂ ܐܺܝ̣ܡܳܡܳܐ: ܕ݁ܢܰܗܺܝ̣ܪܳܐܝܺܬ݂ ܐܶܙܡܰܪ ܫܽܘ̣ܒ݂ܚܳܟ݂ ܟ݁ܰܕ݂ ܬ݁ܳܗܰܪ ܐ̱ܢܳܐ. ܢ̣ܥܺܝ̣ܪܰܢܝ̱ ܨܰܦ݂ܪܳܐ ܥܰܠ ܬ݁ܶܫܒ݁ܽܘ̇ܚܬ݁ܳܐ ܕ݂ܰܐܠܳܗܽܘ̣ܬ݂ܳܟ݂: ܘܰܒ݂ܥܶܢܝܳܢܳܐ ܕ݂ܡܺܐܡܪܳܟ݂ ܐܶܪܗܰܛ ܝܰܘܡܳܐ ܟ݂݀ܽܠܶܗ ܀
ܥܰܡ ܐܺܝ̣ܡܳܡܳܐ ܢܽܘ̣ܗܪܳܟ݂ ܢ̣ܶܕ݂ܢܰܚ ܥܰܠ ܚܽܘ̣ܫܳܒ݂ܰܝ̈ܢ: ܘܠܛܶܠܠܳـ̈ܠܶܐ ܕ݂ܛܽܘ̣ܥܝܰܝ ܢ̣ܶܛܪܽܘ̇ܕ݂ ܡܶܢ ܢܰܦܫ̈ܳܬ݂ܰܢ. ܢܗ̣ܰܪ̈ܝ̱ ܒ݁ܶܪ̈ܝܳܬ݂ܳܐ ܐܰܢܗܰܪ ܥܰܡܗܶܝܢ ܠܶܒ݁ܰܘ̈ܳܬ݂ܰܢ: ܕ݁ܰܢ̣ܫܰܒ݁ܚܽܘ̣ܢܳܟ݂ ܥܰܡ ܐܺܝ̣ܡ̈ܳܡܶܐ ܘܠܰܝ̈ܠܰܘܳܬ݂ܳܐ܀
ܫܽܘ̣ܚܠܳܦ݂ܳܐ: ܗܳܐ ܛܥܺܝ̣ܢ ܨܰܦ݂ܪܳܐ ܦ݂ܺܝ̣ܪܡܳܐ ܕ݂ܰܟ݂ܝܳܐ ܕ݂ܰܢ̣ܩܰܪܶܒ݂ ܠܳܟ݂: ܢ̇ܩܰܪܶܒ݂ ܐܳܦ݂ ܚܢܰܢ ܟ݀݁ܽܠ ܬ݁ܰܘܕ݁ܺܝ̣ܬ݂ܳܐ ܕ݂ܡܶܬ݁ܬ݁ܚܺܝ̣ܒ݂ܳܐ ܠܳܟ݂. ܕ݁ܰܒ݂ܦ݂ܽܘ̣ܩܕ݁ܳܢܳܟ݂ ܥܶܒ݂ܪܰܬ݂݀ ܫܶܢܬ݂ܶܗ ܕ݁ܠܺܠܝܳܐ ܡܶܢܰܢ: ܐܰܥܒ݁ܰܪ ܥܰܡܳܗ̇ ܚܛܺܝ̣ܬ݂ܳܐ ܕ݂ܡ݀ܳܚܝܳܐ ܘܰܡܫܺܝ̣ܡܳܐ ܠܰܢ ܀
ܢ̣ܫܰܒ݁ܚܽܘ̣ܢܳܟ݂ ܡܳܪܝ̱ ܨܰܦ݂ܪ̈ܶܐ ܘܪ̈ܰܡܫܶܐ ܒ݂ܫܽܘ̣ܚܠܳܦ݂ܰܝ̈ܗܽܘ̇ܢ: ܘܰܢ̣ܩܰܪܒ݂ܽܘ̣ܢ ܠܳܟ݂ ܥܶܛܪ̈ܶܐ ܚܠܰܝ̈ܳܐ ܕ݂ܪ̈ܽܘ̣ܡܝܳܢܰܝܗܽܘ̇ܢ. ܢ̣ܫܰܒ݁ܚܽܘ̣ܢ ܟ݁ܳܗ̤ܢܶܐ ܘܰܡܫܰܡ̈ܫܳܢܶܐ ܘܟ݂݀ܽܠܳܗ̇ ܥܺܕ̱݁ܬ݁ܳܐ: ܠܳܟ݂ ܕ݁ܰܐܦ݂ܨܰܚܬ݁ ܠܰܢ ܒ݁ܢܽܘ̣ܗܪܳܟ݂ ܓ݁ܰܐܝܳܐ ܘܠܟ݂ ܬ݁ܶܫܒ݁ܽܘ̇ܚܬ݁ܳܐ ܀
ܢܽܘ̣ܗܪܳܐ ܕ݂ܡܰܢܗܰܪ ܠܟ݂݀ܽܠ ܒ݁ܶܪ̈ܝܳܬ݂ܳܐ ܒ݂ܥܶܕ݁ܳܢ ܨܰܦ݂ܪܳܐ ܀
ܐܰܢܗܰܪ ܗܰܘܢܰܝ̈ܢ ܕ݁ܢ̇ܰܘܕ݁ܶܐ ܠܳܟ݂ ܡܳܪܝ̱ ܥܰܠ ܛܰܝܒ݁ܽܘ̣ܬ݂ܳܟ݂ ܀


== ܕܬܠܬܫܥܝ̈ܢ ܕܬܪܝܢ ܒܫܒ݁ܐ ==


ܣܶܕ݂ܪܳܐ ܕ݂ܰܬ݂ܝܳܒ݂ܘ̣ܬ݂ܳܐ 
ܟ݁ܶܢ ܩܳܠܳܐ ܏ܒܩ: ܩܽܘ̇ܩܳܝܳܐ
ܐܰܒܽܘ̣ܢ ܕ݁ܒ݂ܰܫܡܰܝܳܐ ܥܢܺܝ̣ ܠܰܢ. ܕ݁ܩܳܪܶܝܢܰܢ ܠܳܟ݂. ܕ݁ܠܳܐ ܐܺܝ̣ܬ݂ ܠܰܢ ܐܰܒ݂ܳܐ ܐ̱ܚܪܺܢܳܐ. ܕ݁ܰܡܨܶܐ ܕ݂ܰܢ̣ܥܰܕ݁ܪܰܢ. ܕ݁ܟ݂ܰܕ݂ ܠܳܐ ܐܺܝ̣ܬ݂ܰܝܢ: ܫܦ݂ܰܪ ܠܳܟ݂ ܘܰܒ݂ܪܰܝܬ݁ܳܢ. ܗܳܫܳܐ ܕ݂ܰܗܘܰܝܢ: ܠܳܐ ܢ̣ܚܰܒ݁ܠܰܢ ܪܽܘ̣ܓ݂ܙܳܟ݂. ܐܰܠܶܦ݂ܰܝܢ ܡܳܪܝ̱ ܦ݁ܽܘ̣ܩܕ݁̈ܳܢܰܝܟ݁ ܕ݁ܢ̇ܶܛܰܪ ܐܶܢܽܘ̇ܢ. ܘܒ݂ܰܥܒ݂ܳܕ݂̈ܶܐ ܕ݂ܙܰܕ݁ܺܝ̣ܩܽܘ̣ܬ݂ܳܐ. ܢ̇ܶܫܦ݂ܰܪ ܠܳܟ݂ ܡܳܪܝܳܐ ܗ̄ ܒ݁ܪ̈ܰܚܡܰܝܟ݁ ܚܽܘ̣ܣ ܥܠܰܝܢ ܀
ܚ݀ܳܛܶܐ ܐ̱ܢܳܐ ܘܰܡܛܰܫܶܐ ܐ̱ܢܳܐ. ܕ݁ܠܳܐ ܐ̱ܢܳܫ ܢ̣ܶܚܙܶܝܢܝ̱. ܘܡܳܐ ܕ݂ܣ݀ܳܥܰܪ ܐ̱ܢܳܐ ܒ݂ܺܝ̣̈ܫܳܬ݂ܳܐ. ܚ݀ܳܙܶܐ ܠܺܝ ܡܳܪܝܳܐ. ܐܶܢ ܐ̱ܢܳܫ ܢ̣ܶܚܙܶܝܢܝ̱: ܒ݀݁ܳܗܶܬ݂ ܐ̱ܢܳܐ ܡܶܢܶܗ. ܘܡܶܢ ܐܰܠܳܗܳܐ: ܠܳܐ ܡܶܬ݂ܟ݁ܰܚܰܕ݂ ܐ̱ܢܳܐ. ܕ݁ܰܝܳܢܳܐ ܘܪܰܒ݁ ܕ݁̈ܰܝܳܢܶܐ ܐܺܝ̣ܬ݂ܰܝܟ݁ ܡܳܪܝܳܐ. ܐܶܢ ܩ݀ܳܕ݂ܶܡ ܐ̱ܢܳܫ ܘܶܐܢ ܡ̇ܰܘܚܰܪ. ܒ݁ܺܐܝ̣ܕ݂̈ܰܝܟ݁ ܡܳܪܝ̱ ܡܶܫܬ݁ܠܶܡ ܗ̄ ܒ݁ܕ݂ܺܝ̣ܢܳܐ ܕ݂ܟ݂ܺܐܢܽܘ̣ܬ݂ܳܐ ܀
܏ܫܘܒ: ܛܽܘ̣ܒ݂ܰܝܗܽܘ̇ܢ ܠܥܰܒ݂ܕ݁̈ܶܐ ܛܳܒ݂̈ܶܐ. ܡܳܐ ܕ݂ܳܐܬ݂ܶܐ ܡܳܪܗܽܘ̇ܢ. ܡܶܫܟ݁ܰܚ ܠܗܽܘ̇ܢ ܟ݁ܰܕ݂ ܥܺܝ̣ܪܺܝܢ ܘܰܒ݂ܟ݂ܰܪܡܶܗ ܦ݁ܳܠܚܺܝܢ. ܐܳܣܰܪ ܚܰܨܰܘ̈ܗ̱ܝ: ܘܰܡܫܰܡܶܫ ܠܗܽܘ̇ܢ. ܕ݁ܰܠܐܺܝܽܘ ܥܰܡܶܗ: ܡܶܢ ܨܰܦ݂ܪܳܐ ܠܪܰܡܫܳܐ. ܐܰܒ݂ܳܐ ܡ̇ܰܣܡܶܟ݂ ܦ݁ܰܠܳܚ̈ܰܘܗ̱ܝ ܘܰܒ݂ܪܳܐ ܡܫ̇ܰܡܶܫ ܠܗܽܘ̇ܢ. ܪܽܘ̣ܚ ܩܽܘ̣ܕ݂ܫܳܐ ܦ݂ܰܪܩܠܺܝܛܳܐ ܟ݂ܠܺܝ̣ܠܰܝ̈ܗܽܘ̇ܢ ܓܳ݀݁ܕ݂ܠܳܐ ܗ̄ ܘܣ݀ܳܝܡܳܐ ܒ݂ܪ̈ܺܝܫܰܝܗܽܘ̇ܢ ܀
܏ܡܢ: ܟ݁ܰܪܝܳܐ ܠܺܝ̣ ܕ݂ܺܐܝ̣ܬ݂ܰܝ ܕ݁ܺܝ̣ܠܳܟ݂. ܒ݁ܰܫܡܳܐ ܒ݂ܰܠܚܽܘ̇ܕ݂. ܘܒ݂ܰܥܒ݂ܳܕ݂̈ܰܝ ܘܰܒ݂ܣܽܘ̣ܪ̈ܚܳܢܰܝ. ܡܶܢܳܟ݂ ܪܰܚܺܝ̣ܩ ܐ̱ܢܳܐ. ܪܳܓ݁ܳܐ ܗ̱ܘܳܬ݂ ܠܺܝ̣. ܕ݁ܶܐ݀ܗܘܶܐ ܬ݂ܰܝܳܒ݂ܳܐ. ܘܠܳܐ ܫ݀ܳܒ݂ܶܩ ܠܺܝ. ܨܶܒ݂ܝܳܢܝ̱ ܡܰܪܳܚܳܐ. ܡ̇ܰܠܶܦ݂ ܐ̱ܢܳܐ ܘܠܳܐ ܝ݀ܳܠܶܦ݂ ܐ̱ܢܳܐ. ܘܰܐܫܩܺܝ݀ܬ݂ ܘܶܐܢܳܐ ܨܗܺܝ݀ܬ݂. ܡܰܒ݁ܽܘ̣ܥܳܐ ܕ݂ܬ݂ܶܪܥܰܬ݂݀ ܪܽܘ̣ܡܚܳܐ. ܨܰܗܝܽܘ̣ܬ݂ܝ̱ ܦ݁ܰܝܶܓ݂ ܠܺܝ̣ ܗ̄  ܒ݁ܪ̈ܰܚܡܰܝܟ݁ ܚܽܘ̣ܣ ܥܠܰܝ ܀
ܒܳܥܽܘ̣ܬ݂ܳܐ ܕ݂ܡܳܪܝ̱ ܝܰܥܩܽܘ̇ܒ݂
ܩܳܪܶܝܢܰܢ ܠܳܟ݂ ܡܳܪܝܳܐ ܡܳܪܰܢ ܬ݁ܳܐ ܠܥܽܘ̣ܕ݂ܪܳܢܰܢ: ܫܡܰܥ ܒ݁ܳ݀ܥܽܘ̇ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܡܳܪܝܳܐ ܡܳܪܰܢ ܡܳܪܳܐ ܕ݂ܥܺܝ̣ܪ̈ܶܐ ܘܰܕ݂ܡܰܠܰܐܟ݂̈ܶܐ: ܫܡܰܥ ܒ݁ܳ݀ܥܽܘ̣ܬ݂ܰܢ ܘܰܥܒ݂ܶܕ݂ ܪ̈ܰܚܡܶܐ ܥܰܠ ܢܰܦ݂ܫ̈ܳܬ݂ܰܢ ܀
ܐܳܡܪܳܐ ܒ݂ܟ݂ܺܐܒ݂̈ܶܝܗ̇ ܢܰܦ݂ܫܳܐ ܟ݂ܪܺܝ̣ܗܬ݁ܳܐ ܡܰܢ ܕ݁ܶܝܢ ܝܰܗ̱ܒ݂ ܠܺܝ: ܗܳܠܶܝܢ ܫܽܘ̣ܦܪ̈ܶܐ ܕ݂ܰܠܒ݂ܺܝ̣ܫܳܐ ܗ̱ܘܺܝܬ݂ ܥܰܕ݂ ܠܳܐ ܐ݀ܶܚܛܶܐ. ܐܶܢ ܐܰܠܳܗܳܐ ܕ݂ܺܐܝ̣ܬ݂ ܠܶܗ ܪ̈ܰܚܡܶܐ ܡܩ̇ܰܒ݁ܶܠ ܗ̱ܘܽ ܠܺܝ: ܫܽܘ̣ܦ݂ܪ̈ܰܝ ܕ݁ܶܐܒ݂ܰܕ݂ܘ̱ ܡܰܢܽܘ̣ ܡܶܫܟ݁ܰܚ ܕ݁ܰܢ̣ܦܰܢܶܐ ܠܺܝ ܀
ܟ݁ܝܳܢܝ̱ ܫܰܦ݁ܺܝ̣ܪܳܐ ܗܰܘ ܕ݁ܰܦ݂ܐܶܐ ܗ̱ܘܳܐ ܐܰܝܟ݂ ܐܺܝܡܳܡܳܐ: ܕ݁ܰܚܫ̣ܶܟ݂ ܘܰܕ݂ܥ̣ܶܟ݂ ܡܰܢ ܡ̇ܰܢܗܰܪ ܠܶܗ ܕ݁ܢ̣ܶܗܘܶܐ ܫܰܦ݁ܺܝܪ. ܐܶܢ ܒ݁ܰܚܢܳܢܳܐ ܡܶܬ݂ܚܰܣܝܳܐ ܐ̱ܢܳܐ ܡܶܢ ܚܰܘ̈ܒ݁ܳܬ݂ܳܐ: ܥܰܠ ܗܰܘ ܕ݁ܰܪܓ݂ܳܐ ܕ݂ܢܶܦ݂ܠܶܬ݂ ܡܶܢܶܗ ܡܰܢ ܡ̇ܰܣܶܩ ܠܺܝ ܀
ܬ݁ܳܝ ܠܶܟ݂ܝ̱ ܢܰܦ݂ܫܳܐ ܨܽܘ̣ܪܰܬ݂ ܡܰܠܟ݁ܳܐ ܕ݂ܶܐܒ݂ܰܕ݂ ܫܽܘ̣ܦ݂ܪܳܗ̇: ܕ݁ܗܳܐ ܒ݂ܺܐܝ̣ܕ݂̈ܰܘܗ̱ܝ ܗ̱ܽܘ ܕ݁ܡܳܪܶܟ݂ܝ̱ ܫܽܘ̣ܦ݂ܪܶܟ݂ܝ̱ ܘܰܢܛܺܝ̣ܪ ܗ̱ܽܘ ܠܶܟ݂ܝ̱. ܡܶܚܕ݂ܳܐ ܕ݂ܬ݂ܺܐܬ݂ܶܝܢ ܝ݀ܳܗܶܒ݂ ܗ̱ܽܘ ܠܶܟ݂ܝ̱ ܐܰܝܟ݂ ܕ݁ܶܐܫܬ݁ܰܘܕ݁ܺܝ: ܕܣܰܓ݁ܺܝ ܙܗܺܝ̣ܪ ܒ݁ܶܗ ܘܰܢܛܺܝ̣ܪ ܗ̱ܽܘ ܠܶܟ݂ܝ̱ ܕ݁ܢ̣ܶܬ݂ܦ݁ܰܢܶܐ ܠܶܟ݂ܝ̱ ܀
ܢ̣ܫܰܒ݁ܚܽܘ̣ܢ ܥܺܝ̣ܪ̈ܶܐ ܠܗܰܘ ܕ݁ܰܙܩ̣ܰܪ ܠܰܢ ܠܒ݂ܽܘ̣ܫܰܝ̈ ܫܽܘ̣ܒ݂ܚܳܐ: ܘܬ݂ܶܪܘܰܙ ܓ݁ܰܢܬ݂ܳܐ ܥܰܡ ܐܺܝ̣ܠ̈ܳܢܶܐ ܒ݂ܝܳܪ̈ܬ݁ܶܐ  ܕ݂ܦ݂ܳܢܶܝܢ. ܐܳܘ ܕ݂ܰܐܘܪܶܬ݂ ܠܰܢ ܘܡܶܛܽܠ ܕ݁ܰܚܛܰܝܢ ܒ݁ܪ̈ܰܚܡܶܐ ܪܕ݂ܳܐ ܠܰܢ: ܐܰܢ̱ܬ݁ ܐܰܦ݂ܢܳܐ ܠܰܢ ܥܰܠ ܝܳܪܬ݁ܽܘ̣ܬ݂ܰܢ ܘܠܳܟ݂ ܬ݁ܶܫܒ݁ܽܘ̇ܚܬ݁ܳܐ ܀

ܥܢܺܝ̣ܢ ܐܰܠܳܗܳܐ ܥܢܺܝ̣ܢ ܐܰܠܳܗܳܐ ܘܪܰܚܶܡ ܥܠܰܝܢ ܀

ܘܰܐܦ݂ܢܳܐ ܠܶܒ݁ܗܽܘ̇ܢ ܕ݁ܰܒ݂ܢܰܝ̈ܢܳܫܳܐ ܠܰܬ݂ܝܳܒ݂ܽܘ̣ܬ݂ܳܐ ܀



== ܕܦܠܓܗ ܕܝܘܡܐ ܕܬܪܝܢ ܒܫܒܐ ==

ܣܶܕ݂ܪܳܐ ܓ݂ܰܘܳܢܳܝܳܐ: ܟܶܢ ܩܳܠܳܐ 
ܒܩ̄: ܣܳܗܕ݁̈ܶܐ ܐܰܦ݁ܺܝܣܽܘܢܳܝܗ̱ܝ
ܡܶܢ ܐܰܒ݂ܳܐ ܡܳܪܳܐ ܕ݂ܢܰܚ ܠܰܢ. ܘܡܶܢ ܒ݁ܰܪ̱ܬ݂ ܕ݁ܰܘܺܝܕ݂ ܦ݁ܳܪܽܘܩܳܐ. ܘܡܶܢ ܒ݁ܶܝܬ݂ ܠܚܶܡ ܠܰܚܡܳܐ ܕ݂ܚܰܝ̈ܶܐ. ܠܥܰܡ̱̈ܡܶܐ ܕ݂ܗܰܝܡܶܢܘ̱ ܒ݁ܶܗ. ܣܓ݂ܺܝܕ݂ ܐܰܒ݂ܳܐ ܕ݂ܫܰܕ݁ܰܪ ܠܰܒ݂ܪܶܗ. ܒ݁ܪܺܝܟ݂ܳܐ ܗ̱ܝ ܡܰܪܝܰܡ ܕ݁ܺܝܠܶܕ݂ܬ݂ܶܗ. ܘܛܽܘܒ݂ܳܐ ܠܥܺܕ̱݁ܬ݁ܳܐ ܕ݂ܩܰܒ݁ܶܠܬ݂ܶܗ. ܘܗܳܐ ܙܳܡܪܳܐ ܫܽܘܒ݂ܚܳܐ ܀
ܥܰܠ ܒ݁ܶܝܬ݂ ܠܚܶܡ ܥܳܒ݂ܰܪ ܗ̱ܘܺܝܬ݂. ܘܩܳܠܳܐ ܫܶܡܥܶܬ݂ ܒ݁ܡܥܰܪܬ݂ܳܐ. ܡܰܪܝܰܡ ܕ݁ܰܡܢܰܨܪܳܐ ܠܰܒ݂ܪܳܗ̇. ܘܗܳܟ݂ܰܢ ܐܳܡܪܳܐ ܠܶܗ. ܛܽܘܒ݂ܰܝ ܒ݁ܶܪܝ̱ ܕ݁ܰܗܘܺܝܬ݂ ܐܶܡܳܟ݂. ܛܽܘܒ݂ܰܝ ܕ݁ܰܐܝܢܶܩܬ݁ܳܟ݂ ܚܰܠܒ݂ܳܐ. ܘܶܐܢ ܪܶܡܙܳܟ݂ ܠܳܐ ܡܰܦ݁ܶܣ ܠܺܝ. ܠܳܐ ܩܳܪܒ݁ܳܢ ܨܶܐܕ݂ܰܝܟ݁ ܀
ܫ̄ܘ ܀ ܣܳܠܩܺܝܢ ܗ̱ܘܰܘ ܣܳܗܕ݁̈ܶܐ ܒ݂ܪ̈ܺܝܟ݂ܶܐ. ܠܽܐܘܪܫܠܶܡ ܗܳܝ ܕ݁ܒ݂ܰܫܡܰܝܳܐ. ܘܦ݂ܶܓ݂ܥܰܬ݂ ܒ݁ܗܽܘܢ ܪܽܘܚܳܐ ܕ݂ܩܽܘܕ݂ܫܳܐ. ܘܒ݂ܰܫܠܳܡܗܽܘܢ ܫܶܐܠܰܬ݂݀. ܬ݁ܰܘ ܒ݁ܰܫܠܳܡ ܐܰܚ̈ܰܝ ܘܰܒ݂ܢ̈ܰܝ. ܒ݁ܢܰܘ̈ܗ̱ܝ ܕ݁ܰܓ݂ܢܽܘܢܳܐ ܫܡܰܝܳܢܳܐ. ܬ݁ܰܘ ܥܽܘܠܘ̱ ܝܺܪܰܬ݂ܘ̱ ܡܰܠܟ݁ܽܘܬ݂ܳܐ. ܘܚܰܝ̈ܶܐ ܕ݂ܠܳܐ ܥܳܒ݂ܪܺܝܢ ܀
ܡܶܢܥܳܠܰܡ: ܢܶܬ݁ܕ݁ܟ݂ܰܪ ܐܶܢܽܘܢ ܠܰܐܒ݂ܳܗ̈ܰܝܢ. ܕ݁ܡܰܠܦ݂ܺܝܢ ܗ̱ܘܰܘ ܠܰܢ ܟ݁ܰܕ݂ ܚܰܝ̈ܺܝܢ. ܕ݁ܢܶܗܘܶܐ ܒ݂ܢ̈ܰܝܳܐ ܠܰܐܠܳܗܳܐ. ܒ݁ܗܳܢ ܥܳܠܡܳܐ ܕ݂ܥܳܒ݂ܰܪ. ܒ݁ܪܳܐ ܕ݂ܰܐܠܳܗܳܐ ܢܢܺܝܚ ܐܶܢܽܘܢ. ܒ݁ܗܳܝ ܡܰܠܟ݁ܽܘܬ݂ܳܐ ܕ݂ܰܫܡܰܝܳܐ. ܥܰܡ ܟ݁ܺܐܢ̈ܶܐ ܘܥܰܡ ܙܰܕ݁̈ܺܝܩܶܐ. ܒ݁ܥܳܠܡܳܐ ܕ݂ܠܳܐ ܥܳܒ݂ܰܪ ܀
ܒ݁ܳܥܽܘܬ݂ܳܐ ܕ݂ܡܳܪܝ̱ ܒ݁ܰܠܰܝ
ܒ݁ܰܨܠܽܘܬ݂ ܝܳܠܶܕ݁ܬ݁ܳܟ݂. ܘܟ݂ܽܠܗܽܘܢ ܩܰܕ݁̈ܺܝܫܰܝܟ݁. ܚܰܣܳܐ ܠܰܢ ܡܳܪܰܢ. ܘܚܰܣܳܐ ܠܥܰܢܺܝܕ݂̈ܰܝܢ ܀
ܕ݁ܽܘܟ݂ܪܳܢܳܐ ܕ݂ܡܰܪܝܰܡ. ܢܶܗܘܶܐ ܠܒ݂ܽܘܪ̈ܟ݁ܳܬ݂ܰܢ. ܘܰܨܠܽܘܬ݂ܳܗ̇ ܬ݁ܶܗܘܶܐ ܫܽܘܪܳܐ ܠܢܰܦ݂ܫ̈ܳܬ݂ܰܢ ܀
ܢܒ݂ܺܝ̈ܶܐ ܘܰܫܠܺܝܚ̈ܶܐ. ܘܣܳܗܕ݁̈ܶܐ ܩܰܕ݁̈ܺܝܫܶܐ. ܐܶܬ݂ܟ݁ܰܫܰܦ݂ܘ̱ ܘܰܒ݂ܥܰܘ. ܪ̈ܰܚܡܳܐ ܚܠܳܦ݂ ܟ݁ܽܠܰܢ܀ 
ܛܰـܠܳܐ ܕ݂ܒ݂ܽܘܣܳܡ̈ܶܐ. ܪܽܘܣ ܡܳܪܝ̱ ܒ݁ܰܐܦ݁ܰܝ̈ܗܽܘܢ. ܕ݁ܰܐܒ݂ܳܗ̈ܰܝܢ ܘܰܐܚ̈ܰܝܢ. ܕ݁ܰܫܟ݂ܶܒܼܘ̱ ܥܰܠ ܣܰܒ݂ܪܳܟ݂ ܀
ܫܽܘܒ݂ܚܳܐ ܠܗܰܘ ܕ݁ܰܐܘܪܶܒ݂. ܕ݁ܽܘܟ݂ܪܳܢ ܝܳܠܶܕ݁ܬ݁ܶܗ. ܘܢܰܨܰܚ ܠܩܰܕ݁̈ܺܝܫܶܐ. ܘܢܰܚܶܡ ܠܥܰܢܺܝܕ݂̈ܶܐ ܀
ܒ݁ܰܨܠܽܘܬ݂ ܝܳܠܶܕ݁ܬ݁ܳܟ݂. ܘܟ݂ܽܠܗܽܘܢ ܩܰܕ݁̈ܺܝܫܰܝܟ݁ ܀ 
ܚܰܣܳܐ ܠܰܢ ܡܳܪܰܢ. ܘܚܰܣܳܐ ܠܥܰܢܺܝܕ݂̈ܰܝܢ܀

 

[[ar:القامشلي]]
[[de:Qamischli]]
[[en:Al Qamishli]]
[[fa:قامشلی]]
[[fi:Kamishli]]
[[he:קמישלי]]
[[it:Kahmishli]]
[[ja:カーミシュリー]]
[[ku:Qamişlo]]
[[nl:Al Qamishli]]
[[pl:Al-Kamiszli]]
[[ru:Эль-Камышлы]]
[[sv:Kamishly]]
[[tg:Қамишли]]
[[tr:Kamışlı, Suriye]]
[[ur:قامشلی]]

[[ܠܦܦܐ:Byzantine Constantinople-tr.png|thumb|350px|ܟܪܛܝܣܐ ܕܩܘܣܛܢܛܝܢܘܦܘܠܝܣ ܠܚܡܐ ܥܠ ܦܢܝܬܐ ܕ[[ܦܐܬܚ]] ܒܐܝܣܛܢܒܘܠ ܝܘܡܢܐ]]

'''ܩܘܣܛܢܛܝܢܘܦܘܠܝܣ''' ([[ܠܫܢܐ ܝܘܢܝܐ ܥܬܝܩܐ|ܝܘܢܐܝܬ ܥܬܝܩܐ]] Κωνσταντινούπολις܆ [[ܠܫܢܐ ܠܐܛܝܢܝܐ|ܠܐܛܝܢܐܝܬ]] Constantinopolis܆ [[ܠܫܢܐ ܥܘܬܡܐܢܝܐ|ܥܘܬܐܡܢܐܝܬ]] قسطنطینیه܆ [[ܠܫܢܐ ܛܘܪܩܝܐ|ܛܘܪܩܐܝܬ]] Kostantiniyye) ܗܘܬ [[ܐܪܫܟܝܬܐ]] ܕ[[ܪܗܘܡܐ ܥܬܝܩܬܐ|ܪܗܘܡܐ]] (ܡܢ ܫܢ̈ܝ 330 ܥܕܡܐ ܠ395) ܘܕ[[ܐܘܚܕܢܐ ܒܝܙܢܛܝܐ|ܐܘܚܕܢܐ ܪܗܘܡܝܐ ܡܕܢܚܝܐ (ܐܘܟܝܬ ܐܘܚܕܢܐ ܒܝܙܢܛܝܐ)]] (ܡܢ 395ܥܕܡܐ ܠ1204 ܘܡܢ 1261ܥܕܡܐ ܠ1453) ܘܕܐܬܪܐ ܦܪܢܓܝܐ ܦܣܝܩܝܐ ܕ[[ܐܘܚܕܢܐ ܠܐܛܝܢܝܐ]] (ܡܢ 1204 ܥܕܡܐ ܠ1261) ܘܕ[[ܫܘܠܛܢܘܬܐ ܥܘܬܡܐܢܝܬܐ]] (ܡܢ 1453ܥܕܡܐ ܠ1923). ܒܬܪ ܡܢ ܫܘܬܣܐ ܕ[[ܛܘܪܩܝܐ|ܩܘܛܢܝܘܬܐ ܛܘܪܩܝܬܐ]] ܐܫܬܢܝܬ ܗܘܬ ܐܪܫܟܝܬܗ̇ ܕܛܘܪܩܝܐ ܠ[[ܐܢܩܪܐ]] ܘܫܠܝܛܐܝܬ ܐܫܬܚܠܦܬ ܗܘܬ ܫܡܐ ܕܟܠܗ̇ ܡܕܢܝܬܐ ܠ[[ܐܝܣܛܢܒܘܠ (ܡܕܝܢܬܐ)|ܐܝܣܛܢܒܘܠ]] (ܐܠܐ ܫܡܗ̇ ܕܡܕܝܢܬܐ ܒ[[ܠܫܢܐ ܝܘܢܝܐ]] ܥܕܟܝܠ ܢܬܩܪܐ ܩܘܢܣܛܢܛܝܢܘܦܘܠܝܣ). ܗܫܐ ܫܡܐ ܕܩܘܣܛܢܛܝܢܘܦܘܠܝܣ ܐܝܬܘܗܝ ܦܢܝܬܐ ܕܐܝܣܛܢܒܘܠ. ܢܦܠܐ ܡܕܝܢܬܐ ܫܪܫܢܝܬܐ ܒܓܒܐ ܡܥܪܒܝܐ [[ܐܘܪܘܦܐ|ܐܘܪܘܦܝܐ]] ܘܐܝܬܝܗ̇ ܠܒܗ̇ ܕܐܝܣܛܢܒܘܠ ܝܘܡܢܐ܀

ܩܕܡ ܫܢܬ 324 ܬܬܩܪܐ ܗܘܬ ܡܕܝܢܬܐ [[ܒܝܙܢܛܝܘܡ]] ܘܐܥܒܕܗ̇ [[ܩܘܣܛܢܛܝܢܘܣ]] ܠܐܪܫܟܝܬܐ ܚܕܬܐ ܕܐܘܚܕܢܐ ܪܗܘܡܝܐ ܒܫܢܬܐ ܗܝ. ܐܫܬܡܗܬ ܗܘܬ ܡܕܝܢܬܐ ܥܠ ܩܘܣܛܢܛܝܢܘܣ (ܣܘܟܠܐ ܕܩܘܣܛܢܛܝܢܘܦܘܠܝܣ ܒܠܫܢܐ ܝܘܢܝܐ ܗܘ ܡܕܝܢܬ ܩܘܣܛܢܛܝܢܘܣ) ܘܐܬܥܗܕܬ ܗܘܬ ܒ11 ܒܐܝܪ ܒ330. ܡܢ ܡܨܥܐ ܕܕܪܐ ܕܚܡܫܐ ܥܕܡܐ ܠܕܪܐ ܕܬܠܬܥܣܪ ܒܟܝܪܝܐ ܗܘܬ ܩܘܣܛܢܛܝܢܘܦܘܠܝܣ ܡܕܝܢܬܐ ܪܒܬܐ ܘܥܬܝܪܬܐ ܒܟܠܗ̇ ܐܘܪܘܦܐ. ܐܬܛܒܒܬ ܗܘܬ ܡܕܝܢܬܐ ܗܕܐ ܠܐܡܢ̈ܝܗ̇ [[ܐܪܕܝܟܠܘܬܐ|ܐܪ̈ܕܝܟܠܘܬܢܝܐ]] ܐܝܟ [[ܗܐܓܝܐ ܣܘܦܝܐ]] (ܥܘܡܪܐ ܕ[[ܥܕܬܐ ܐܘܪܬܘܕܘܟܣܝܬܐ ܡܕܢܚܝܬܐ]] ܕܗܘܬ ܟܘܪܣܝܐ ܕ[[ܦܛܪܝܪܟܘܬܐ ܐܘܝܩܘܡܢܝܩܝܬܐ ܕܩܘܣܛܢܛܝܢܘܦܘܠܝܣ|ܦܛܪܝܪܟܘܬܐ ܐܘܝܩܘܡܢܝܩܝܬܐ]]) ܘ[[ܐܦܕܢܐ ܪܒܬܐ ܕܩܘܣܛܢܛܝܢܘܦܘܠܝܣ|ܐܦܕܢܐ ܪܒܬܐ]] ܕܒܓܘܗ̇ ܢܥܡܪܘܢ ܗܘܘ ܩܣܪ̈ܘ ܘ[[ܒܘܪܓܐ ܕܓܠܐܛܐ]] [[ܐܦܕܪܡܘܣ ܕܩܘܣܛܢܛܝܢܘܦܘܠܝܣ|ܐܦܕܪܡܘܣ ܛܒܝܒܐ]] ܘ[[ܬܪܥܐ ܕܗܒܢܝܐ ܕܩܘܣܛܢܛܝܢܘܦܘܠܝܣ|ܬܪܥܐ ܕܗܒܢܝܐ]] ܘܐܦܕ̈ܢܐ ܪܘܪ̈ܒܬܐ ܥܘܬܪ̈ܢܝܬܐ ܕܐܟܣܕܪ̈ܐ ܘܕܫܘܩ̈ܐ. ܐܫܬܬܣ [[ܒܝܬ ܨܘܒܐ ܕܩܘܣܛܢܛܝܢܘܦܘܠܝܣ]] ܒܕܪܐ ܕܚܡܫܐ ܘܐܝܬ ܗܘܘ ܒܗ ܣܘܓܐܐ ܕܣܝ̈ܡܬܐ ܕܐܡܢ̈ܐ ܘܕܟܬܒ̈ܐ ܩܕܡ ܐܙܕܟܝܬ ܗܘܬ ܒܫܢܬ 1204 ܘܬܘܒ ܒ1453 ܐܝܟ ܒ[[ܒܝܬ ܐܪܟܐ ܕܩܘܣܛܢܛܝܢܘܦܘܠܝܣ|ܒܝܬ ܐܪ̈ܟܐ ܟܒܝܪܐ ܕܝܠܗ̇]] ܕܐܝܬ ܗܘܘ ܒܗ ܨܚܚ̈ܐ ܡܢ [[ܒܝܬ ܐܪܟܐ ܕܐܠܟܣܢܕܪܝܐ|ܒܝܬ ܐܪ̈ܟܐ ܕܐܠܟܣܢܕܪܝܐ]] ܘܝܬܝܪ ܡܢ ܥܣܪܐ ܪ̈ܒܘܢ ܡܓ̈ܠܝܢ ܕܟܬܒ̈ܐ ܥܬܝܩ̈ܐ. ܩܘܣܛܢܛܝܢܘܦܘܠܝܣ ܗܘܬ ܪܘܪܒܐܝܬ ܐܢܢܩܝܬܐ ܥܠ ܦܪܣܐ ܕ[[ܡܫܝܚܝܘܬܐ]] ܒܥܕ̈ܢܐ ܕܪܘܗܡܐ ܘܕܒܝܙܢܛܝܘܡ ܒܛܘܦܣܐ ܕܒܝܬܐ ܕܦܛܪܝܪܟܘܬܐ ܐܘܝܩܘܡܢܝܩܝܬܐ ܕܩܘܣܛܢܛܝܢܘܦܘܠܝܣ ܘܒܛܘܦܣܐ ܕܢܛܘܪܬܐ ܕܫܪ̈ܟܢܐ ܩܕ̈ܝܫܐ ܕܡܫܝܚܝܘܬܐ ܐܝܟ [[ܟܠܝܠܐ ܕܟܘܒܐ|ܟܠܝܠܐ ܕܟܘܒ̈ܐ]] ܘܐܝܟ [[ܨܠܝܒܐ ܬܪܝܨܐ]]܀

{{Commonscat|Constantinople}}

[[ܣܕܪܐ:ܐܬܪܐ ܕܒܝܙܢܛܝܐ]]

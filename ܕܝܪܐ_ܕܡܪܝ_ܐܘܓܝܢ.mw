'''ܕܝܪܐ ܕܩܕܝܫܐ ܡܪܝ̱ ܐܘܓܝܢ ܐܝܓܘܦܛܝܐ܆'''

[[Image:مورأوكين.jpg|thumb|300px| ܩܕܝܫܐ ܡܪܝ ܐܘܓܝܢ ܒܛܘܪܐ ܕܐܝܙܠܐ]]
ܢܦܠܐ ܗܕܐ ܕܝܪܐ ܩܕܝܫܬܐ ܥܠ ܛܘܪܐ ܕܐܝܙܠܐ ܒܐܬ̥ܪܐ ܕ [[ܛܘܪ ܥܒܕܝܢ]] ܡܫܡܗܐ ܘܡܒܪܟ̥ܐ܆ ܒ[[ܒܝܬ ܢܗܪܝܢ]] ܥܠܝܬܐ܆ ܗ̊ܝ ܕܢܦܠܐ ܝܘܡܢܐ ܒܡܕܢܚ ܬܝܡܢ [[ܬܘܪܟܝܐ]]܆ ܒܗܘܦܪܟܝܐ ܕ [[ܡܪܕܝܢ]] ܆ ܒܦܢܝܬܐ ܕ [[ܢܨܝܒܝܢ]][http://okeen.net/naseben.aspx] ܥܠ ܬܚܘܡܐ ܕ ܬܒܠܬܐ ܐܘܟܝܬ ܩܛܢܝܘܬ̥ܐ ܕ [[ܣܘܪܝܐ]]܆ ܩܪܝܒܐ ܡܢ ܡܕܝܢܬ ܒܝܬ ܙܐܠܝܢ ([[ܩܡܫܠܝ]]) ܡܚܣܢܬ ܒ[[ܐܠܗܐ]].
ܐܬܒܢܝܬ̥ ܗܕܐ ܕܝܪܐ ܩܕܝܫܬܐ ܒܡܨܥܝܘܬ ܕܪܐ ܪܒܝܥܝܐ܆ ܒܢܐ ܠܗ̊ ܩܕܝܫܐ ܛܘܒܢܐ ܡܪܝ ܐܘܓܝܢ܆ ܘܬܠܡܝ̈ܕܘܗܝ ܩܕܝ̈ܫܐ.

== ܬܫܥܝܬܐ ܕܕܝܪܐ ܕܡܪܝ ܐܘܓܝܢ܆ ==
ܐܡܪܢܢ ܕܡܪܝ ܐܘܓܝܢ ܘܬܠܡܝܕܘܗܝ ܫܬܐܣ ܠܗܢܐ ܥܘܡܪܐ ܩܕܝܫܐ ܒܛܘܪܐ ܕܐܝܙܠܐ ܒܡܨܥܝܘܬ ܕܪܐ ܪܒܝܥܝܐ ܠܐܦܝ 320 - 350ܡ ܆ ܘܩܘܝܬ ܗܕܐ ܕܝܪܐ ܡܒܪܟ̥ܬܐ ܒܐܝܕܝ ܕܝܪܝ̈ܐ ܕܥܕܬܐ ܣܘܪܝܝܬܐ ܐܘܪܬܕܘܟܣܝܬܐ ܥܕܡܐ ܠܚܪܬܐ ܕܕܪܐ ܬܡܝܢܝܐ܆ ܟܕ ܐܬܘ ܠܗ̊ ܕܝܪܝ̈ܐ ܢܣܛܘܪ̈ܢܝܐ܆ ܘܐܬܬܘܣܦ ܒܗ̊ ܘܟܢ ܐܫܬܠܛ ܥܠ ܕܝܪܐ ܕܡܪܝ ܐܘܓܝܢ ܗܠܝܢ ܣܘܪ̈ܝܝܐ ܡܕܢܚܝ̈ܐ (ܢܣܛܘܪܢܝ̈ܐ)܆ ܥܕܡܐ ܠܚܪܬܐ ܕܕܪܐ ܫܒܥܥܣܝܪܝܐ ܕܡܘܠܕܐ܆ ܟܢ ܐܬܗܦܟ̥ ܠܗ̊ ܠܕܝܪܐ ܕܝܪܝ̈ܐ ܣܘܪ̈ܝܝܐ ܡܥܪ̈ܒܝܐ܆ ܘܐܬ̥ܗܦܟܬ̥ ܕܝܪܐ ܡܢܕܪܝܫ ܠܥܕܬܐ ܣܘܪܝܝܬܐ ܐܘܪܬܘܕܟܣܝܬܐ܆ ܘ ܢܫܒܬ̥ ܒܗ̊ ܪܘܚ ܕܝܪܝܘܬ̥ܐ ܘܩܕܝܫܘܬܐ ܒܨܠܘܬ̥ ܩܕܝܫܐ ܛܘܒܢܐ ܡܪܝ̱ ܐܘܓܝܢ ܘܒܨܠܘܬ̥ ܐܡܐ ܕܟܠ ܝܠܕܬ̥ [[ܐܠܗܐ]] ܡܪܝܡ ܘܟܠܗܘܢ ܩܕܝ̈ܫܐ ܐܡܝܢ.
 
ܘܕܝܪܐ ܕܝܠܗ ܕܡܪܝ ܐܘܓܝܢ ܗܕܝܪ ܒܩܕܝ̈ܫܐ܆ ܕܒܢܐ ܗ̱ܘܐ ܥܕܟܝܠ ܩܝܡܐ ܒܛܘܪܐ ܕ ܐܝܙܠܐ܆ ܘܟܕ ܐ̱ܢܫ ܚܳܐܶܪ ܒܣܚܝ̈ܦܬ̥ܐ ܘ ܒܚܪ̈ܒܬ̥ܐ ܕ ܚܕܪ̈ܝ ܕܝܪܐ ܛܒ ܡܬܕܡܪ܆ ܡܛܠ ܕ ܕܘܡܝܐ ܐܝܬ̥ ܠܗ̊ ܒܡܕܝ̈ܢܬ̥ܐ. ܘܕܝܪܐ ܗܕܐ ܡܫܬܡܫܐ ܗ̱ܘܬ̥ ܥܕܡܐ ܠܫܢ̱ܬܐ ܕ ܐܨܦ 1980 ܡ܆ ܘܐܫܬܒܩܬ̥ ܟܠ ܟܠܢܐܝܬ̥ ܥܕܡܐ ܠܙܒܢܢ ܗܢܐ ܡܢ ܒܢܝ ܐ̱ܢܫ̈ܐ ܕܥܡܪܝܢ ܒܗ̊. ܝܘܡܢܐ ܓܝܪ ܐܫܬܡܠܝ ܐܘܪܚܐ ܕܕܝܪܐ ܒܝܕ ܐܟܝܦܘܬ̥ܐ ܘܛܢܢܐ ܕܚܘܝܘ̱ ܥܡܐ [[ܣܘܪܝܝܐ]] ܘܒܝܕ ܥܘܕܪܢܐ ܡܡܘܢܝܐ ܕܩܪܒܗ ܗܝܓܡܘܢܐ ܕ ܡܪܕܐ ( [[ܡܪܕܝܢ]] )܆ ܥܬܝܕܐ ܕܝܢ ܕܚܕܬܐܝܬ̥ ܢܬܦܬܚܘܢ ܬܪ̈ܥܝܗ̊ ܕ ܕܝܪܐ ܗܕܐ ܠܬܫܡܫܬܐ ܪܘܚܢܝܬܐ. ܡܛܠ ܕ ܚܕܐܗ̱ܝ ܡܢ ܕܝܪ̈ܬ̥ܢ ܥܬܝ̈ܩܬ̥ܐ ܘ ܫܦܝܪ̈ܬ̥ܐ܆ ܘܐܝܬ̥ܝܗ̊ ܐܬ̥ܘܬ̥ܐ ܛܒ ܝܩܝܪܬܐ ܕ ܡܪܕܘܬܐ ܕ ܡܕܝܢܝܘܬ̥ܐ ܕ ܦܢܝܬܐ ܘ ܐܦ ܕ [[ܥܠܡܐ]] ܟܠܗ. ܘܥܠ ܗܕܐ ܙܕܶܩ ܕ ܬܬܢܛܪ ܘ ܕܬܗܘܶܐ ܩܝܡܐ ܥܠ ܪ̈ܓ̥ܠܐ ܐܝܟܢܐ ܕܬܫܬܡܫ ܠܡܫܝܢܘܬ̥ܐ ܕ ܐܬ̥ܪܐ ܘ ܕ ܥܕܬܐ ܓܰܘܳܢܳܐܝܺܬ̥.

== ܬܫܥܝܬ̥ ܚܝܘܗܝ ܕܡܪܝ̱ ܐܘܓܝܢ܆ ==
ܐܬܝܠܕ ܩܕܝܫܐ ܡܪܝ ܐܘܓܝܢ [http://www.deyrulzafaran.org/turkce/manastir/haberdetay.asp?id=164&kategori=MAKALELER] ܘܐܬܪܒܝ ܒܩܠܘܙܡܐ ܓܙܪܬܐ ܕܝܡܐ ܕܐܝܬܝܗ̊ ܒܬܚܘܡܐ ܕ ܐܝܓܘܦܛܘܣ ܐܘܟܝܬ [[ܡܨܪܝܢ]] ܒܐܚܪ̈ܝܬܗ ܕܕܪܐ ܬܠܝܬܝܐ. ܘܡܢ ܪܟܝܟ̥ܘܬ̥ ܛܪ̈ܦܘܗܝ ܪܚܡ ܘܥܦܩ ܠܚܝ̈ܐ ܪܘܚܢܝ̈ܐ ܕܪܘܚܢܝܘܬܐ ܘܕܥܢܘܝܘܬܐ. ܢܦܩ ܡܢ ܡܨܪܝܢ ܐܝܟܢܐ ܕܢܐܬܐ ܠ[[ܒܝܬ ܢܗܪܝܢ]]܆ ܘܐܬܠܘܝ ܠܗ ܫܒܥܝܢ ܓܒܪ̈ܐ ܐܒܗ̈ܬܐ ܕܬܡܢ܆ ܘܐܬ̥ܰܘ ܥܕܡܐ ܠܢܗܪܐ ܕܡܬܩܪܐ ܡܫܟ܆ ܘܛܫܝܘ ܢܦܫܝ̈ܗܘܢ ܒܙܠܐ ܗܘ ܕܥܠ ܢܗܪܐ ܒܬܪ ܩܠܝܠ ܝܘ̈ܡܬܐ ܢܦܩ ܡܪܝ ܐܘܓܝܢ ܘܐܚ̈ܐ ܕܥܡܗ ܘܣܠܩ ܠܛܘܪܐ ܕ ܐܝܙܠܐ ܠܕܘܟܬܐ ܐܝܕܐ ܕܩܪܝܒܐ ܠܡܥܪ̥ܐ ܩܪܝܬܐ ܕܘܟܬܐ ܕܝܘܡܢ ܕܝܪܐ ܩܕܝܫܬܐ ܕܡܪܝ ܐܘܓܝܢ ܒܢܝܐ. ܘܐܬܟܢܫ ܠܘܬܗ ܒܡܬܚܐ ܕܬܠܬܝܢ ܫܢܝ̈ܢ ܬܠܬܡܐܐ ܘܚܡܫܝܢ ܓܒܪ̈ܐ ܐܠܗܝ̈ܐ.

ܡܢ ܒܬ̥ܪ ܙܒܢܐ ܗܢܐ ܕܐܥܒܪܘ̱ ܒܥܢܘܝܘܬܐ ܘܒܕܘܒܪ̈ܐ ܡܝܬܪ̈ܐ ܕܩܕܝܫܘܬ̥ܐ܆ ܐܬ̥ܚܙܝ ܠܡܪܝ ܐܘܓܝܢ ܒܚܙܘܐ ܐܠܗܝܐ ܡܠܐܟ̥ܐ ܘܐܡܰܪ ܠܗ܆ ܩܘܡ ܐܣܘܪ ܚܨܝ̈ܟ ܘܐܟܪܙ ܣܒܪܬܐ ܕܡܠܟܘܬܐ ܕ [[ܐܠܗܐ]]܆ ܘܠܐ ܬܕܚܠܘܢ ܡܢ ܐܝܠܝܢ ܕܩܛܠܝܢ ܠܦܓ̥ܪܐ܆ ܘܢܦܫܐ ܕܝܢ ܠܐ ܡܫܟܚܝܢ ܠܡܩܛܠ. ܗܝܕܝܢ ܗܘ ܩܕܝܫܐ ܘܐܚ̈ܐ ܕܥܡܗ ܢܚܬ̥ܘ̱ ܘܐܥܡܕܘ̱ ܘܐܠܦܘ̱ ܗܘܘ ܒܩܘܪ̈ܝܐ ܘ ܒܡܕܝ̈ܢܬ̥ܐ:
( Gundukshukro ܆Gremira, Mar bobo,Maare, Azekh ,Nisibin,,Gziro,Arkah - harabemishka )
( [[ܢܨܝܒܝܢ]] - ܚܪܒܬ̥ܐ ܕܐܝܠ̈ܐ ( ܟ̥ܪܒܐܠܗ - [[ܐܪܟܚ]]) - ܚܪܒܬ̥ܐ ܕܥܘܩܒܪ̈ܐ (ܟ̥ܪܐܒܗ ܡܫܟܗ)- ܩܪܝܬܐ ܕܥܕܬܐ - ܓܪܝܡܝܪܐ - ܡܥܪ̈ܐ - ܡܪܒܘܒܘ - [[ܐܙܟ]] - ܓܙܪܬܐ ܐܘ ܓܙܝܪܐ) ܆ ܘܣܥܪܝܢ ܬܕܡܪ̈ܬ̥ܐ ܐܝܟ̥ ܫܠܝ̈ܚܶܐ ܩܕܝ̈ܫܶܐ. ܘܒܐܚܪ̈ܝܬ̥ܐ ܕܕܪܐ ܪܒܝܥܝܐ ܫܢܝ ܡܪܝ ܐܘܓܝܢ ܡܢ ܚܝ̈ܐ ܗܠܝܢ ܙܒܢܝ̈ܐ ܡܫܬܪ̈ܝܢܐ ܠܚܝ̈ܐ ܡܬ̥ܘ̈ܡܝܐ ܥܠܡܝܢܝ̈ܐ ܕܠܥܠܡ ܥܠܡܝܢ܆ ܕܢܗܘܐ ܠܢ ܡܬܟܫܦܢܐ ܠܘܬ̥ ܐܠܗܐ ܒܘܪ̈ܟܬ̥ܐ ܕܨܠ̈ܘܬܗ ܢܗܘܘܢ ܥܡܢ ܐܡܝܢ.

== ܬܠܡܝ̈ܕܐ ܕܡܪܝ ܐܘܓܝܢ ==
ܝܬܝܕ ܬܠܡܝ̈ܕܐ ܡܫܡܗ̈ܐ ܕܐܬܥܢܘܝܘ ܘܐܬܚܒܪ ܘܐܬܕܡܝܘ ܒܗܠ̈ܟ̥ܬܐ ܕܡܪܝ ܐܘܓܝܢ ܛܘܒܬܢܐ ܐܝܬ̥ܝܗܘܢ܆ ܡܪܝ ܐܫܥܝܐ ܚܠܒܝܐ ܆ ܡܪܝ ܐܚܐ ܆ ܡܪܝ ܡܝܟ̥ܐܝܠ ( ܟܬܘܒܐ ܕ ܬܫܥܝܬ ܚܝ̈ܘܗܝ ܕܡܪܝ ܐܘܓܝܢ) ܢܘܗܕܪܝܐ ܆ ܡܪܝ ܡܠܟܶܐ ܩܠܘܙܡܝܐ [http://okeen.net/elswees.aspx]( ܒܪ ܚܬܗ ܕܡܪܝ ܐܘܓܝܢ) ܡܢ ܩܠܘܙܡܐ ܘܗܝ ܕܘܟܬܐ ܒܐܬܪܐ ܕܡܨܪܝܢ ܕܐܬܘ ܡܢܗ̊܆ ܡܛܠ ܕܟܕ ܐܬ̥ܐ ܗܘܐ ܡܪܝ ܐܘܓܝܢ ܐܝܬܝ ܥܡܗ ܫܒܥܝܢ ܬܠܡܝ̈ܕܐ ܘܥܠ ܗܕܐ ܐܬܩܪܝ [[ܡܫܝܚܐ]] ܬܪܝܢܐ ܒܝܬ ܡܫܝ̈ܚܝܐ ܡܕܢܚܝ̈ܐ. ܘܟܢ ܗܠܟ̥ ܥܠ ܐܘܪ̈ܚܬ̥ܐ ܩܕܝ̈ܫܐ ܡܪܝ ܫܡܘܐܝܠ ܘ ܡܪܝ ܫܡܥܘܢ ܩܪܛܡܝܢܝܐ ܘ [[ܡܪܝ ܓܒܪܐܝܠ]] ܛܘܒܬ̥ܢܐ ܘܣܛܪ ܗܢܘܢ ܟܠܗܘܢ ܕܐܬܥܢܘܝܘ ܒܨܘܡܐ ܘܒܨܠܘܬܐ ܘܒܕܚܠܬ̥ [[ܐܠܗܐ]] ܐܬܨܒܬ̥ ܨܠܘܬ̥ܗܘܢ ܥܡܢ ܟܠܗܘܢ ܐܡܝܢ.
== ܡܒܘ̈ܥܐ ==
#[http://www.deyrulzafaran.org/turkce/manastir/haberdetay.asp?id=164&kategori=MAKALELER| ܬܫܥܝܬܐ ܕܡܪܝ ܐܘܓܝܢ ܒܠܫܢܐ ܬܘܪܟܝܐ ].
#[http://okeen.net/elswees.aspx| ܐܬܪܐ ܕܩܘܠܙܡ] .
#[http://okeen.net/naseben.aspx| ܢܨܝܒܝܢ ܒܠܫܢܐ ܥܪܒܝܐ ] .
#[http://okeen.net/mic.aspx| ܬܫܥܝܬ ܚܝܘܗܝ ܕܡܪܝ ܐܘܓܝܢ] . 
# ܒܝܬ ܙܒܕܝ ܗܪܘܡܐ ܕܗܝܡܢܘܬ̥ܐ ܠܫܡܫܐ ܐܪܟ̥ܕܝܩܢܐ ܡܠܦܢܐ ܠܚܕܐ ܐܣܚܩ.( ܒܠܫܢܐ ܥܪܒܝܐ).

== ܐܣܪ̈ܐ ܒܪ̈ܝܐ ==
*[[ܛܘܪ ܥܒܕܝܢ]] 
*[[ܟܦܫܢܐ]] 
*[[ܩܡܫܠܝ]]  
*[[ܐܙܟ]]  
*[[ܕܝܪܐ ܕܡܪܝ ܓܒܪܐܝܠ]].

[[Category:ܛܘܪ ܥܒܕܝܢ]]
[[Category:ܒܝܬ ܢܗܪܝܢ]]
[[category:ܕܝܪ̈ܬܐ ܣܘܪ̈ܝܝܬܐ]]
[[category:ܟܪܣܛܝܢܘܬܐ]]


[[ar:دير مار أوكين]]

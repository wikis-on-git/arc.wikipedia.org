[[Image:Mar_Dinkha_IV_Khanaya.png|thumb|ܩܕܝܫܘܬܗ ܡܪܝ ܕܢܚܐ ܪܒܼܝܥܝܐ ܩܬܘܠܝܩܐ ܦܛܪܝܪܟܐ]]

'''ܡܪܝ ܕܢܚܐ ܪܒܼܝܼܥܝܐ'''، ܝܠܗ ܦܛܪܝܪܟܐ ܕ[[ܥܕܬܐ ܕܡܕܢܚܐ ܕܐܬܼܘܪܢܝܐ]]. ܦܝܼܫܠܗ ܝܠܝܼܕܐ 15 ܒ[[ܐܝܼܠܘܠ]] 1935 ܠܡܪܢ، ܓܘ ܡܬܐ ܕ[[ܕܪܒܢܕܘܿܟܐ]].

==ܬܫܥܝܬܐ==
ܚܢܢܝܐ (ܡܪܝ ܕܢܚܐ) ܦܝܼܫܠܗ ܝܠܝܼܕܐ 15 ܒ[[ܐܝܼܠܘܠ]] 1935 ܠܡܪܢ، ܓܘ ܡܬܐ ܕ[[ܕܪܒܢܕܘܿܟܐ]] ܕܒܢܦܠܐ ܝܠܗܿ ܓܘ ܟܪܟܼܐ ܓܪܒܝܝܐ ܕܐܬܪܐ ܕ[[ܒܝܬ ܢܗܪܝܢ]]، ܒܗܘܼܦܪܟܝܼܐ ܕ[[ܐܪܒܝܠ]]. ܡܬܐ ܕ[[ܕܪܒܢܕܘܿܟܐ]] ܝܗܘܬ݉ ܪܒܐ ܙܥܘܿܪܬܐ. ܟܐ ܚܝܝܼ ܗ݉ܘܘܓܘܗܿ ܐܝܟܼ 14 ܟܠܦܬ̈ܐ ܓܘ ܚܕܐ ܫܒܼܒܼܘܼܬܐ ܒܣܝܼܡܬܐ ܘܚܘܼܒܢܬܐ. ܫܡܐܥܡܕܐ ܕܡܪܝ ܕܢܚܐ ܝܠܗ ܚܢܢܝܐ، ܐܒܼܗܘܼܗ̈ܝ ܝܗ݉ܘܘ ܐܢܕܪܐܘܿܣ ܘܦܢܐ، ܘܣܒܗ ܝܗ݉ܘܐ ܩܫܝܼܫܐ ܒܢܝܡܝܢ ܒܪ ܩܫܝܼܫܐ ܣܒܼܪܘܼ ܕܒܝܬ ܡܪܝ ܕܢܚܐ ܗܿܘ ܕܝܼܗ݉ܘܐ ܡܠܦܢܘܼܗܝ ܩܕ݉ܡܝܐ܀

===ܒܝܬܘܬܐ===
ܡܼܢ ܫܪܒܬܐ ܕܒܝܬ ܡܪܝ ܕܢܚܐ ܩܝܼܡܐ ܝܢܐ 18 ܐܦܣܩܘܿܦ̈ܐ ܥܠ ܕܐܗܐ ܟܘܪܣܝܐ. ܗܿܘ ܐܦܣܩܘܿܦܐ ܐ݉ܚܪܝܐ ܝܗ݉ܘܐ ܓܘ ܨܘܿܠܕܘܼܨ ܒܐܬܪܐ ܕ[[ܐܝܼܪܢ]]، ܗܿܘ ܕܒܫܢ݉ܬܐ ܕ1915 ܦܫܠܗ ܕܒܼܝܼܩܐ ܓܘ ܡܕܝܼܢ݉ܬܐ ܕ[[ܐܘܼܪܡܝܼ]] ܘܥܡܗ 40 ܥܠܝܡ̈ܐ [[ܐܬܘܿܪ̈ܝܐ]]. ܟܠܝܗܝ ܦܝܼܫܠܗ݉ܘܿܢ ܡܘܼܣܠܩܐ ܠܛܘܼܪܐ ܕܝܗ݉ܘܼܕܝ̈ܐ ܕܒܢܦܠܐ ܝܠܗ ܒܬ݉ܪ ܡܬܐ ܕ[[ܟ̰ܗ݉ܪܒܚ݉ܫ]] ܩܘܼܪܒܐ ܠܥܘܼܡܪܐ ܕ[[ܡܪܝ ܩܘܼܪܝܩܘܿܣ]] ܐܝܟܐ ܕܩܘܼܫܠܗ݉ܘܿܢ ܟܠܝܼܠܐ ܕܣܗܕܘܼܬܐ ܟܕ ܦܝܼܫܠܗ݉ܘܿܢ ܩܛܝܼܠܐ، ܐܚܟ̰ܝܼ ܬܪܝܢ݉ ܥܠܝܡ̈ܐ ܡܢܝܗܐ ܦܪܝܼܩܠܗ݉ܘܿܢ ܡܼܢ ܩܛܠܐ.

==ܐܦ ܚܙܝ==
* [[ܕܪܒܢܕܘܿܟܐ]]
* [[ܡܪܝ ܝܘܣܦ ܚܢܢܝܫܘܥ]]
* [[ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܪ̈ܝܐ]]


[[Category:ܥܕܬܐ ܕܡܕܢܚܐ|ܕܢܚܐ ܪܒܼܝܥܝܐ]]

[[de:Dinkha IV.]]
[[en:Mar Dinkha IV]]
[[fr:Dinkha IV]]
[[pt:Mar Dinkha IV]]
[[ru:Мар Дынха IV]]

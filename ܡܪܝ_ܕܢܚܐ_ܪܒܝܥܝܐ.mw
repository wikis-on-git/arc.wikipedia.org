{{ܓܪܘܣ}}

[[Image:Mar_Dinkha_IV_Khanaya.png|thumb|ܩܕܝܫܘܬܗ ܡܪܝ ܕܢܚܐ ܪܒܼܝܥܝܐ ܩܬܘܠܝܩܐ ܦܛܪܝܪܟܐ]]


'''ܡܪܝ ܕܢܚܐ ܪܒܼܝܼܥܝܐ'''، ܝܠܗ ܦܛܪܝܼܪܟܐ ܕ[[ܥܕܬܐ ܕܡܕܢܚܐ ܕܐܬܘܿܪ̈ܝܐ]]. ܦܝܼܫܠܗ ܝܠܝܼܕܐ 15 ܒ[[ܐܝܼܠܘܠ]] 1935 ܠܡܪܢ، ܓܘ ܡܬܐ ܕ[[ܕܪܒܢܕܘܿܟܐ]].


==ܬܫܥܝܬܐ==
ܚܢܢܝܐ (ܡܪܝ ܕܢܚܐ) ܦܝܼܫܠܗ ܝܠܝܼܕܐ 15 ܒ[[ܐܝܼܠܘܠ]] 1935 ܠܡܪܢ، ܓܘ ܡܬܐ ܕ[[ܕܪܒܢܕܘܿܟܐ]] ܕܒܢܦܠܐ ܝܠܗܿ ܓܘ ܟܪܟܼܐ ܓܪܒܝܝܐ ܕܐܬܪܐ ܕ[[ܒܝܬ ܢܗܪܝܢ]]، ܒܗܘܼܦܪܟܝܼܐ ܕ[[ܐܪܒܝܠ]] ܓܘ [[ܥܪܩ]]. ܡܬܐ ܕ[[ܕܪܒܢܕܘܿܟܐ]] ܝܗܘܬ݉ ܪܒܐ ܙܥܘܿܪܬܐ. ܟܐ ܚܝܝܼ ܗ݉ܘܘܓܘܗܿ ܐܝܟܼ 14 ܟܠܦܬ̈ܐ ܓܘ ܚܕ݉ ܫܒܼܒܼܘܼܬܐ ܒܣܝܼܡܬܐ ܘܚܘܼܒܢܬܐ. ܫܡܐܥܡܕܐ ܕܡܪܝ ܕܢܚܐ ܝܠܗ ܚܢܢܝܐ، ܐܒܼܗܘܼܗ̈ܝ ܝܗ݉ܘܘ ܐܢܕܪܐܘܿܣ ܘܦܢܐ، ܘܣܒܗ ܝܗ݉ܘܐ ܩܫܝܼܫܐ ܒܢܝܡܝܢ ܒܪ ܩܫܝܼܫܐ ܣܒܼܪܘܼ ܕܒܝܬ ܡܪܝ ܕܢܚܐ ܗܿܘ ܕܝܼܗ݉ܘܐ ܡܠܦܢܘܼܗܝ ܩܕ݉ܡܝܐ.<ref>ܟܬܒܼܐ ܕܚܘܼܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܼܝܥܝܐ ܠܕܪܓܼܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

===ܒܝܬܘܬܗ===
ܡܼܢ ܫܪܒܬܐ ܕܒܝܬ ܡܪܝ ܕܢܚܐ ܩܝܼܡܐ ܝܢܐ 18 ܐܦܣܩܘܿܦ̈ܐ ܥܠ ܕܐܗܐ ܟܘܪܣܝܐ. ܗܿܘ ܐܦܣܩܘܿܦܐ ܐ݉ܚܪܝܐ ܝܗ݉ܘܐ ܓܘ ܨܘܿܠܕܘܼܨ ܒܐܬܪܐ ܕ[[ܐܝܼܪܢ]]، ܗܿܘ ܕܒܫܢ݉ܬܐ ܕ1915 ܦܫܠܗ ܕܒܼܝܼܩܐ ܓܘ ܡܕܝܼܢ݉ܬܐ ܕ[[ܐܘܼܪܡܝܼ]] ܘܥܡܗ 40 ܥܠܝܡ̈ܐ [[ܐܬܘܿܪ̈ܝܐ]]. ܟܠܝܗܝ ܦܝܼܫܠܗ݉ܘܿܢ ܡܘܼܣܠܩܐ ܠܛܘܼܪܐ ܕܝܗ݉ܘܼܕܝ̈ܐ ܕܒܢܦܠܐ ܝܠܗ ܒܬ݉ܪ ܡܬܐ ܕܟ̰ܗ݉ܪܒܚ݉ܫ ܩܘܼܪܒܐ ܠܥܘܼܡܪܐ ܕ[[ܡܪܝ ܩܘܼܪܝܩܘܿܣ]] ܐܝܟܐ ܕܩܘܼܫܠܗ݉ܘܿܢ ܟܠܝܼܠܐ ܕܣܗܕܘܼܬܐ ܟܕ ܦܝܼܫܠܗ݉ܘܿܢ ܩܛܝܼܠܐ، ܐܚܟ̰ܝܼ ܬܪܝܢ݉ ܥܠܝܡ̈ܐ ܡܢܝܗܐ ܦܪܝܼܩܠܗ݉ܘܿܢ ܡܼܢ ܩܛܠܐ. ܡܼܢ ܕܐܗܐ ܒܝܬܘܼܬܐ ܦܝܫܐ ܝܠܗ ܡܘܼܢܙܪܐ ܡܼܢ ܟܪܣ ܐܡܗ ܚܢܢܝܐ (ܡܪܝ ܕܢܚܐ) ܗܿܘ ܕܦܝܼܫܠܗ ܝܼܠܝܼܕܐ ܒܣܝܼܩܘܿܡܐ ܡܘܼܕܟ̰ܪܐ ܠܥܠ.<ref>ܟܬܒܼܐ ܕܚܘܼܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܼܝܥܝܐ ܠܕܪܓܼܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

===ܫܘܪܝܐ ܚܝܗ===
[[Image:Mar Dinkha 2.jpg|left|thumb|200 px|ܡܫܡܫܢܐ ܚܢܢܝܐ (ܡܪܝ ܕܢܚܐ) ܡܼܢ ܡܝܼܛܪܦܘܿܠܝܬ [[ܡܪܝ ܝܘܣܦ ܚܢܢܝܼܫܘܿܥ ]] ܓܘ ܓ̰ܪܓܐ ܩܕܡܝܐ ܥܠ ܝܡܝܢܐ.]]
ܒܫܢ݉ܬܐ ܕ1947 ܟܕ ܚܢܢܝܐ ܒܪ 12 ܫܢ̈ܐ ܦܝܫܐ ܝܠܗ ܠܘܼܒܠܐ ܒܝܼܕ ܣܒܼܗ ܩܫܝܼܫܐ ܒܢܝܡܝܢ ܠܡܬܐ ܕ[[ܗܪܝܼܪ]] ܒ[[ܥܪܩ]] ܠܘܬ ܚܣܝܐ [[ܡܪܝ ܝܘܣܦ ܚܢܢܝܼܫܘܿܥ]] ܡܝܼܛܪܦܘܿܠܝܬܐ ܘܩܝܘܼܡܐ ܦܛܪܝܼܪܟܝܐ، ܐܝܟܐ ܕܦܝܫܐ ܡܘܼܩܪܝܼܐ ܒܟܬܒܼܐ ܩܕܝܼܫܐ ܘܡܘܼܠܦ ܢܘܼܗܪ̈ܐ ܘܬܐܘܿܠܘܼܓܼܝܼܐ ܕܥܕܬܐ ܥܡ ܛܟܼܣܐ ܕܨܠܘܿܬܐ ܘܐ݉ܪ̈ܙܐ ܩܕܝܼܫ̈ܐ ܘܩܢܘܿܢ̈ܐ ܕܥܕܬܐ ܘܫܪܟܐ ܕܝܘܼܠܦܢܐ ܪܘܼܚܢܝܐ. ܡܼܢ ܒܬ݉ܪ ܕܗ݉ܘܐ ܠܗ ܓܡܝܼܪܐ ܒܝܘܼܠܦܢܐ ܥܕܬܢܝܐ ܚܢܢܝܐ ܦܝܫܐ ܝܠܗ ܣܝܼܡܐ ܡܫܡܫܢܐ 12 ܒ[[ܐܝܼܠܘܿܠ]] ܒܫܢ݉ܬܐ ܕ1949 ܒܝܬ ܛܘܼܒܼܬܢܘܼܬܗ [[ܡܪܝ ܝܘܣܦ ܚܢܢܝܼܫܘܿܥ]] ܡܝܼܛܪܦܘܿܠܝܛܐ، ܘܒܝܘܿܡ 15 [[ܬܡܘܙ]] ܒܫܢ݉ܬܐ ܕ1957 ܒܝܘܡܐ ܕܕܘܼܟܼܪܢܗ ܕ[[ܡܪܝ ܩܘܼܪܝܩܘܿܣ ܣܗܕܐ]]، ܡܫܡܫܢܐ ܚܢܢܝܐ ܦܝܫܐ ܝܠܗ ܣܝܼܡܐ ܟܗܢܐ ܩܐ ܡܪܥܝܼܬܐ ܕ[[ܒܨܪܐ]] ܒ[[ܥܪܩ]]. ܒܐܗܐ ܥܕܢܐ ܟܕ ܒܗܘܝܐ ܝܠܗܿ ܣܢܝܼܩܘܼܬܐ ܠܚܕ݉ ܟܗܢܐ ܓܘ ܐܬܪܐ ܕ[[ܐܝܼܪܢ]] ܒܡܕܝܼܢ݉ܬܐ ܕܥܒܕܐܢ، ܩܫܝܼܫܐ ܚܢܢܝܐ ܦܝܫܐ ܝܠܗ ܡܫܘܼܕܪܐ ܒܝܕ ܛܘܼܒܼܬܢܘܼܬܗ [[ܡܪܝ ܝܘܣܦ]] ܠܐܬܪܐ ܥܗܝܼܕܐ ܠܡܠܝܐ ܗܿܝ ܣܦܝܼܩܘܼܬܐ. ܓܘܐ ܓܘ ܥܣܩܘܼܝܬ̈ܐ ܩܫ̈ܝܐ ܕܗܘܼܦܪܟܝܼܐ ܡܘܼܕܟ̰ܪܬܐ ܗܿܝ ܕܦܝܼܫܬܐ ܝܗ݉ܘܬ݉ ܐܝܟܼ ܐܪܥܐ ܒܝܪ ܠܡܬܚܐ ܝܪܝܼܟܼܐ ܕܙܒܼܢܐ ܕܠܐ ܚܦܪܐ ܘܕܠܐ ܙܪܥܝܐ، ܡܨܐ ܠܗ ܩܫܝܼܫܐ ܚܢܢܝܐ ܣܢܝܼܕܐ ܒܥܘܼܕܪܢܐ ܐܠܗܝܐ ܘܒܨܠܘܬܐ ܫܡܝܼܥܬܐ ܕܡܠܦܢܘܼܗܝ ܩܕܝܼܫܐ ܡܪܝ ܝܘܣܦ ܚܢܢܝܼܫܘܿܥ ܡܨܐ ܠܗ ܓܘܐ ܓܘ ܟܠܝܗܝ ܐܢܐ ܥܣܩܘܼܝܬ̈ܐ ܕܛܪܐ ܡܪܟܒܼܬܐ ܕܚܘܼܦܛܘܼܗܝ ܩܫܝܐ ܟܕ ܒܦܠܚܐ ܘܒܚܦܪܐ ܘܒܙܪܥܝܐ ܘܒܥܝܕܐ ܠܚܩܠܐ ܒܝܪ ܕܡܓ̰ܝܢܗܿ ܙܪܥܐ ܛܒܼܐ ܘܕܝܼܗ݉ܒܼܗܿ ܦܐܪ̈ܐ ܫܦܝܼܪ̈ܐ. <ref>ܟܬܒܼܐ ܕܚܘܼܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܼܝܥܝܐ ܠܕܪܓܼܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

==ܦܠܚܢܐ==
[[Image:Mar Dinkha and Pope John Paul.jpg|left|thumb|200 px|ܬܦܩܬܐ ܕ[[ܡܪܝ ܝܘܚܢܢ ܦܘܠܘܣ ܬܪܝܢܐ]] ܡܼܢ ܡܪܝ ܕܢܚܐ ܪܒܼܝܥܝܐ ܓܘ ܫܢ݉ܬܐ ܕ1994.]]
ܢܝܼܫܐ ܕܡܪܝ ܕܢܚܐ ܡܼܢ ܩܕ݉ܡ ܣܝܡܝܼܕܐ ܝܘܐ ܒܢܝܬܐ ܕܚܘܝܕܐ ܒܥܠ ܥܬܕܬ̈ܐ.

===ܬܦܩܬܐ ܡܼܢ ܦܦܐ ܕܪܘܿܡ===
ܦܛܪܝܼܪܟܐ ܡܪܝ ܕܢܚܐ ܪܒܼܝܥܝܐ ܓܘ ܫܢ݉ܬܐ ܕ1994 ܬܦܩܘܠܗ ܡܼܢ [[ܡܪܝ ܝܘܚܢܢ ܦܘܠܘܣ ܬܪܝܢܐ]] ܦܦܐ [[ܥܕܬܐ ܩܬܘܠܝܩܝ ܕܪ̈ܗܘܡܝܐ]].

===ܬܦܩܬܐ ܡܼܢ ܡܪܝ ܪܦܝܠ ܒܕܒܼܕ ܩܕܡܝܐ===

==ܐܕܝܘܡ==
ܐܕܝܘܿܡ ܩܕܝܼܫܘܼܬܗ ܒܚܝܠܗ ܓܘ ܡܕܝܼܬܐ ܕ[[ܫܝܟܓܘ]].

==ܐܦ ܚܙܝ==
* [[ܕܪܒܢܕܘܿܟܐ]]
* [[ܡܪܝ ܝܘܣܦ ܚܢܢܝܫܘܥ]]
* [[ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܪ̈ܝܐ]]

==ܣܗܕܘܬܐ==
<references/>


[[Category:ܥܕܬܐ ܕܡܕܢܚܐ|ܕܢܚܐ ܪܒܼܝܥܝܐ]]

[[de:Dinkha IV.]]
[[en:Mar Dinkha IV]]
[[fr:Dinkha IV]]
[[fi: Mar Dinkha IV]]
[[pl:Dinkha IV Khanania]]
[[hu:IV. Mar Dinkha]]
[[pt:Mar Dinkha IV]]
[[ru:Мар Дынха IV]]

{{ܓܪܘܣ}}

[[Image:Mar_Dinkha_IV_Khanaya.png|thumb|ܩܕܝܫܘܬܗ ܡܪܝ ܕܢܚܐ ܪܒܝܥܝܐ ܩܬܘܠܝܩܐ ܦܛܪܝܪܟܐ]]


'''ܡܪܝ ܕܢܚܐ ܪܒܝܥܝܐ''' ܝܠܗ ܦܛܪܝܪܟܐ ܕ[[ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܪܝܐ|ܥܕܬܐ ܕܡܕܢܚܐ ܕܐܬܘܪ̈ܝܐ]]܂ ܦܝܫ ܠܗ ܝܠܝܕܐ 15 ܒ[[ܐܝܠܘܠ]] 1935 ܠܡܪܢ، ܒܩܪܝܬܐ ܕ[[ܕܪܒܢܕܘܟܐ]]܀


==ܬܫܥܝܬܐ==
ܚܢܢܝܐ (ܡܪܝ ܕܢܚܐ) ܦܝܫ ܠܗ ܝܠܝܕܐ 15 ܒ[[ܐܝܠܘܠ]] 1935 ܠܡܪܢ، ܓܘ ܡܬܐ ܕ[[ܕܪܒܢܕܘܟܐ]] ܕܒܢܦܠܐ ܝܠܗܿ ܓܘ ܟܪܟܐ ܓܪܒܝܝܐ ܕܐܬܪܐ ܕ[[ܒܝܬ ܢܗܪܝܢ]]، ܒܗܘܦܪܟܝܐ ܕ[[ܐܪܒܝܠ (ܗܘܦܪܟܝܐ )|ܐܪܒܝܠ ]] ܓܘ [[ܥܝܪܐܩ]]܂ ܡܬܐ ܕ[[ܕܪܒܢܕܘܟܐ]] ܝܗܘܬ ܪܒܐ ܙܥܘܪܬܐ܂ ܟܐ ܚܝܝ ܗܘܘܓܘܗܿ ܐܝܟ 14 ܟܠܦܬ̈ܐ ܓܘ ܚܕ ܫܒܒܘܬܐ ܒܣܝܡܬܐ ܘܚܘܒܢܬܐ܂ ܫܡܐ ܥܡܕܐ ܕܡܪܝ ܕܢܚܐ ܝܠܗ ܚܢܢܝܐ، ܐܒܗܘܗ̈ܝ ܝܗܘܘ ܐܢܕܪܐܘܣ ܘܦܢܐ، ܘܣܒܗ ܝܗܘܐ ܩܫܝܫܐ ܒܢܝܡܝܢ ܒܪ ܩܫܝܫܐ ܣܒܪܘ ܕܒܝܬ ܡܪܝ ܕܢܚܐ ܗܘ ܕܝܗܘܐ ܡܠܦܢܘܗܝ ܩܕܡܝܐ܀<ref>ܟܬܒܐ ܕܚܘܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܝܥܝܐ ܠܕܪܓܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

===ܒܝܬܘܬܗ===
ܡܼܢ ܫܪܒܬܐ ܕܒܝܬ ܡܪܝ ܕܢܚܐ ܩܝܡܐ ܝܢܐ 18 ܐܦܣܩܘܦ̈ܐ ܥܠ ܗܢܐ ܟܘܪܣܝܐ܂ ܗܿܘ ܐܦܣܩܘܦܐ ܐܚܪܝܐ ܝܗܘܐ ܓܘ ܨܘܠܕܘܨ ܒܐܬܪܐ ܕ[[ܐܝܪܐܢ]]، ܗܿܘ ܕܒܫܢܬܐ ܕ1915 ܦܫ ܠܗ ܕܒܝܩܐ ܓܘ ܡܕܝܢܬܐ ܕ[[ܐܘܪܡܝ]] ܘܥܡܗ 40 ܥܠܝܡ̈ܐ [[ܐܬܘܪܝܐ|ܐܬܘܪ̈ܝܐ]]܂ ܟܠܝܗܝ ܦܝܫܠܗܘܢ ܡܘܣܠܩܐ ܠܛܘܪܐ ܕܝܗܘܕܝ̈ܐ ܕܒܢܦܠܐ ܝܠܗ ܒܬܪ ܡܬܐ ܕܟܗܪܒܚܫ ܩܘܪܒܐ ܠܥܘܡܪܐ ܕ[[ܡܪܝ ܩܘܪܝܩܘܣ]] ܐܝܟܐ ܕܩܘܫܠܗܘܢ ܟܠܝܠܐ ܕܣܗܕܘܬܐ ܟܕ ܦܝܫܠܗܘܢ ܩܛܝܠܐ، ܐܚܟܝ ܬܪܝܢ ܥܠܝܡ̈ܐ ܡܢܝܗܐ ܦܪܝܩܠܗܘܢ ܡܼܢ ܩܛܠܐ܂ ܡܼܢ ܕܐܗܐ ܒܝܬܘܬܐ ܦܝܫܐ ܝܠܗ ܡܘܢܙܪܐ ܡܼܢ ܟܪܣ ܐܡܗ ܚܢܢܝܐ (ܡܪܝ ܕܢܚܐ) ܗܿܘ ܕܦܝܫܠܗ ܝܠܝܕܐ ܒܣܝܩܘܡܐ ܡܘܕܟܪܐ ܠܥܠ܀<ref>ܟܬܒܐ ܕܚܘܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܝܥܝܐ ܠܕܪܓܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

===ܫܘܪܝܐ ܚܝܗ===
[[Image:Mar Dinkha 2.jpg|thumb|200px|ܡܫܡܫܢܐ ܚܢܢܝܐ (ܡܪܝ ܕܢܚܐ) ܡܼܢ ܡܝܛܪܦܘܠܝܐ [[ܡܪܝ ܝܘܣܦ ܚܢܢܝܫܘܥ ]] ܓܘ ܓܪܓܐ ܩܕܡܝܐ ܥܠ ܝܡܝܢܐ܂]]
ܒܫܢܬܐ ܕ1947 ܟܕ ܚܢܢܝܐ ܒܪ 12 ܫܢ̈ܐ ܦܝܫܐ ܝܠܗ ܠܘܒܠܐ ܒܝܕ ܣܒܗ ܩܫܝܫܐ ܒܢܝܡܝܢ ܠܡܬܐ ܕ[[ܗܪܝܪ]] ܒ[[ܥܝܪܐܩ]] ܠܘܬ ܚܣܝܐ [[ܡܪܝ ܝܘܣܦ ܚܢܢܝܫܘܥ]] ܡܝܛܪܦܘܠܝܬܐ ܘܩܝܘܡܐ ܦܛܪܝܪܟܝܐ، ܐܝܟܐ ܕܦܝܫܐ ܡܘܩܪܝܐ ܒܟܬܒܐ ܩܕܝܫܐ ܘܡܘܠܦ ܢܘܗܪ̈ܐ ܘܬܐܘܠܘܓܝܐ ܕܥܕܬܐ ܥܡ ܛܟܣܐ ܕܨܠܘܬܐ ܘܐܪ̈ܙܐ ܩܕܝܫ̈ܐ ܘܩܢܘܢ̈ܐ ܕܥܕܬܐ ܘܫܪܟܐ ܕܝܘܠܦܢܐ ܪܘܚܢܝܐ܂ ܡܼܢ ܒܬܪ ܕܗܘܐ ܠܗ ܓܡܝܪܐ ܒܝܘܠܦܢܐ ܥܕܬܢܝܐ ܚܢܢܝܐ ܦܝܫܐ ܝܠܗ ܣܝܡܐ ܡܫܡܫܢܐ 12 ܒ[[ܐܝܠܘܠ]] ܒܫܢܬܐ ܕ1949 ܒܝܬ ܛܘܒܬܢܘܬܗ [[ܡܪܝ ܝܘܣܦ ܚܢܢܝܫܘܥ]] ܡܝܛܪܦܘܠܝܛܐ، ܘܒܝܘܡ 15 [[ܬܡܘܙ]] ܒܫܢܬܐ ܕ1957 ܒܝܘܡܐ ܕܕܘܟܪܢܗ ܕ[[ܡܪܝ ܩܘܪܝܩܘܣ ܣܗܕܐ]]، ܡܫܡܫܢܐ ܚܢܢܝܐ ܦܝܫܐ ܝܠܗ ܣܝܡܐ ܟܗܢܐ ܠܡܪܥܝܬܐ ܕ[[ܒܨܪܐ]] ܒ[[ܥܝܪܐܩ]]܂ ܒܐܗܐ ܥܕܢܐ ܟܕ ܒܗܘܝܐ ܝܠܗܿ ܣܢܝܩܘܬܐ ܠܚܕ ܟܗܢܐ ܓܘ ܐܬܪܐ ܕ[[ܐܝܪܢ]] ܒܡܕܝܢܬܐ ܕܥܒܕܐܢ، ܩܫܝܫܐ ܚܢܢܝܐ ܦܝܫܐ ܝܠܗ ܡܫܘܕܪܐ ܒܝܕ ܛܘܒܬܢܘܬܗ [[ܡܪܝ ܝܘܣܦ]] ܠܐܬܪܐ ܥܗܝܕܐ ܠܡܠܝܐ ܗܿܝ ܣܦܝܩܘܬܐ܂ ܓܘܐ ܓܘ ܥܣܩܘܝܬ̈ܐ ܩܫ̈ܝܐ ܕܗܘܦܪܟܝܐ ܡܘܕܟܪܬܐ ܗܿܝ ܕܦܝܫܬܐ ܝܗܘܬ ܐܝܟ ܐܪܥܐ ܒܝܪ ܠܡܬܚܐ ܝܪܝܟܐ ܕܙܒܢܐ ܕܠܐ ܚܦܪܐ ܘܕܠܐ ܙܪܥܝܐ، ܡܨܐ ܠܗ ܩܫܝܫܐ ܚܢܢܝܐ ܣܢܝܕܐ ܒܥܘܕܪܢܐ ܐܠܗܝܐ ܘܒܨܠܘܬܐ ܫܡܝܥܬܐ ܕܡܠܦܢܘܗܝ ܩܕܝܫܐ ܡܪܝ ܝܘܣܦ ܚܢܢܝܫܘܥ ܡܨܐ ܠܗ ܓܘܐ ܓܘ ܟܠܝܗܝ ܐܢܐ ܥܣܩܘܝܬ̈ܐ ܕܛܪܐ ܡܪܟܒܬܐ ܕܚܘܦܛܘܗܝ ܩܫܝܐ ܟܕ ܒܦܠܚܐ ܘܒܚܦܪܐ ܘܒܙܪܥܝܐ ܘܒܥܝܕܐ ܠܚܩܠܐ ܒܝܪ ܕܡܓܝܢܗܿ ܙܪܥܐ ܛܒܐ ܘܕܝܗܒܗܿ ܦܐܪ̈ܐ ܫܦܝܪ̈ܐ܀<ref>ܟܬܒܐ ܕܚܘܪܙܐ ܕܙܘܝܚܐ ܕ30 ܫܢ̈ܐ ܠܣܝܡܝܕܐ ܕܩܕܝܫܘܬܐ ܡܪܝ ܕܢܚܐ ܪܒܝܥܝܐ ܠܕܪܓܐ ܩܕܝܫܐ ܘܡܥܠܥܐ ܩܬܘܠܝܩܐ ܦܛܪܝܪܟܐ</ref>

==ܦܠܚܢܐ==
[[Image:Mar Dinkha and Pope John Paul.jpg|thumb|200px|ܬܦܩܬܐ ܕ[[ܡܪܝ ܝܘܚܢܢ ܦܘܠܘܣ ܬܪܝܢܐ]] ܥܡ ܡܪܝ ܕܢܚܐ ܪܒܝܥܝܐ ܒܫܢܬ 1994]]
ܢܝܫܐ ܕܡܪܝ ܕܢܚܐ ܡܼܢ ܩܕܡ ܣܝܡܝܕܐ ܗܘܐ ܒܢܝܬܐ ܕܚܘܝܕܐ ܒܥܠ ܥܬܕܬ̈ܐ܀

===ܬܦܩܬܐ ܡܼܢ ܦܦܐ ܕܪܘܡܐ===
ܦܛܪܝܪܟܐ ܡܪܝ ܕܢܚܐ ܪܒܝܥܝܐ ܓܘ ܫܢܬܐ ܕ1994 ܬܦܩܘܠܗ ܡܼܢ [[ܡܪܝ ܝܘܚܢܢ ܦܘܠܘܣ ܬܪܝܢܐ]] ܦܦܐ ܕ[[ܥܕܬܐ ܩܬܘܠܝܩܝ ܕܪ̈ܗܘܡܝܐ]]܀

===ܬܦܩܬܐ ܡܼܢ ܡܪܝ ܪܘܦܐܝܠ ܒܝܕܘܝܕ ܩܕܡܝܐ===

==ܐܕܝܘܡ==
ܐܕܝܘܡ ܩܕܝܫܘܬܗ ܒܚܝܠܗ ܓܘ ܡܕܝܢܬܐ ܕ[[ܫܝܟܓܘ]]܀

==ܐܦ ܚܙܝ==
* [[ܕܪܒܢܕܘܟܐ]]
* [[ܡܪܝ ܝܘܣܦ ܚܢܢܝܫܘܥ]]
* [[ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܪܝܐ|ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܪ̈ܝܐ]]

==ܣܗܕܘܬܐ==
<references/>


[[Category:ܥܕܬܐ ܕܡܕܢܚܐ|ܕܢܚܐ ܪܒܝܥܝܐ]]

[[de:Dinkha IV.]]
[[en:Mar Dinkha IV]]
[[fi:Mar Dinkha IV]]
[[fr:Dinkha IV]]
[[frp:Dinkha IV Khanaya]]
[[hu:IV. Mar Dinkha]]
[[pl:Dinkha IV Khanania]]
[[pt:Mar Dinkha IV]]
[[ru:Мар Дынха IV]]
[[zh:瑪·丁克哈四世]]
